<CHAPTER ID="012">
Selgitused hääletuse kohta
<P>
Suulised selgitused hääletuse kohta
<SPEAKER ID="156" NAME="Daniel Hannan" AFFILIATION="ECR">
Austatud juhataja! Miljard siia, miljard sinna ja varsti on meil kokku olulised summad. Summad, mis Euroopa Liit on pühendanud päästepakettidele, jätavad kaugele varju riikide valitsuste riigisisesed kulutused. Ainuüksi Ühendkuningriik on praeguseks andnud Iirimaal kasutada seitse miljardit Inglise naelsterlingit ja Portugalis küsitakse temalt kohe veel 4,2 miljardit Inglise naelsterlingit.
<P>
Seitse miljardit Inglise naelsterlingit on mahult rohkem kui kõik riigisisesed kärped kokku, mida oleme sotsiaalkindlustuses teinud - ja seda kõike meetme jaoks, mis on nüüd nähtavalt läbi kukkumas. Kui algselt Kreeka päästepakett kokku lepiti, öeldi meile, et sellest piisab spekulantide eemalepeletamiseks, et Kreeka võtab nüüd turul konkurentsivõimelistel tingimustel laenu ja et rohkem ei lähe vaja. Ometi näeme nüüd, kuidas Kreeka peab avalikult läbirääkimisi võlakohustuste täitmatajätmiseks ja täiendavate laenude saamiseks.
<P>
On selge, et seda raha me uuesti ei näe. On samuti selge, et rikume seadust. Need päästepaketid ei ole mitte ainult lähtuvalt asutamiselepingutest volitamata, vaid selgesõnaliselt keelatud ja - mis kõige hullem - kahjustavad abisaavaid riike. Käib petuskeem, Ponzi skeem, mille kaudu valitsused ja pangad annavad salaja raha Euroopa pankuritele ning võlakirjaomanikele, oodates samas, et selle maksavad tagasi tavalised Euroopa maksumaksjad. Iirimaa ja Kreeka peavad nüüd laenama raha juurde Portugalile saatmiseks, samal ajal kui Iirimaa ja Portugal peavad laenama raha juurde Kreekale saatmiseks.
<P>
Lubage mul lõpetuseks tsiteerida kaasmaalast Rudyard Kiplingit:
<P>
"Parem taktika on, kui ütlete, et
<P>
ei maksa kunagi kellelegi taanikulda.
<P>
Ükskõik kui tühine see kulu ei oleks;
<P>
sest see mäng lõppeb rõhumise ja häbiga.
<P>
Ja riigist, kes seda mängib, jäädakse ilma!”
<SPEAKER ID="157" NAME="Ashley Fox" AFFILIATION="ECR">
Austatud juhataja! Oleme täna hääletanud 2009. aasta arvepidamise üle ajal, kui valitsused kogu Euroopas peavad rakendama kokkuhoidlikkusmeetmeid: kulutusi kärbitakse ja makse tõstetakse. Ometi nõuab Euroopa Liidus komisjon igal aastal raha juurde ja igal aastal kontrollikoda vastab, et raha ei kulutata mõistlikult.
<P>
Kontrollikoda ütleb, et 2009. aasta raamatupidamisaruannetes, mille üle just hääletasime, on suuri vigu ning just seetõttu on mul väga hea meel, et Briti konservatiivid ja meie head sõbrad Euroopa konservatiivide seas on hääletanud nendele raamatupidamisaruannetele heakskiidu andmise vastu. EL peaks maksumaksjate rahaga palju hoolikamalt ümber käima.
<SPEAKER ID="158" NAME="Syed Kamall" AFFILIATION="ECR">
Austatud juhataja! Kui valijad mu käest ELi eelarve kohta küsivad, siis üks asi, millest nad aru ei saa, iseäranis raskel ajal, mis meid kimbutab, on see, miks me nii palju raha kulutame. Miks ajal, kui valitsus peab kärpima ja vähendama avaliku sektori kulutuste taset ning valitsused kogu ELis peavad tegema täpselt sama, küsib EL esiteks raha juurde oma eelarvetele ja finantsperspektiivile ning teiseks ei suuda oma olemasolevat raha tõhusalt kulutada?
<P>
Nagu mu kolleeg Ashley Fox enne ütles, kubisevad ELi 2009. aasta raamatupidamisaruanded vigadest. Raamatupidamisaruannetele ei ole 15 aastat heakskiitu antud ja kogu selle aja on valijad meilt küsinud, miks me nende raha mõistlikumalt ei kuluta. On aeg kord majja luua. Ükskõik millisel seisukohal Euroopa Liidu suhtes ei olda, on kahtlemata õige, et peaksime maksumaksjate raha arukalt kulutama.
<SPEAKER ID="160" NAME="Bruno Gollnisch" AFFILIATION="NI">
(FR) Austatud juhataja! Hääletasin parlamendi eelarve täitmisele heakskiidu andmise vastu mitte niivõrd rahalistel kuivõrd poliitilistel põhjustel, kuna meie täiskogu on kõike muud kui parlament. Siin ei käi mingit arutelu, siin ei ole võimalust väidelda, isegi kui kaalul on ühe parlamendiliikme põhiõigused.
<P>
Peale enda on mul häbi meie institutsiooni pärast: see on poliitilisse korrektsusesse takerdunud. Puudub ideede vastasseis. Puudub tõeline sõnavabadus. Kõige taga on konformism. Meie aeg kulub tööle, mida teeks hulga paremini tehniline amet, mille ülesanne on standardite või eeskirjade ühtlustamine, ja kõige selle kõrvalt mängime ÜROd. Kaitsete inimõigusi Guatemalas ja Indoneesias - kõikjal maailmas, kus teil võimupädevust ei ole. Te ei suuda kaitsta ühe oma parlamendiliikme õigusi. Mul on meie parlamendi pärast häbi; see on kasutu parlament ja kasutute inimeste parlament.
<SPEAKER ID="161" NAME="Hannu Takkula" AFFILIATION="ALDE">
(FI) Austatud juhataja! Sooviksin öelda mõne sõna ELi eelarve kohta. Esiteks arvan, et on väga oluline tagada, et see, kuidas Euroopa Parlament oma raha kulutab, oleks läbipaistev ja avatud. Meil on tegelikult Euroopas raske aeg - kõik liikmesriigid peavad eelarvet kärpima ja iga senti lugema, seega peame rakendama sama tegevuspõhimõtet. On väga oluline, et avatusel ja läbipaistvusel oleks oluline koht kõiges, mida teeme.
<P>
On aga ka mõned väikesed - näiliselt väheolulised - valdkonnad, kus mõned kärpeid teha tahtsid. Minu arvates ei ole seda liiki kultuuriteenused ja -auhinnad nagu LUX Prize, mis kujutaks mõnekümne tuhande euro suuruseid sääste, õiged valdkonnad, kus säästa, sest on näha, et kultuur ja loomemajandus on viimasel ajal kasvuallikas olnud. Selles suhtes on oluline, et kui kärbime, asuksime seisukohale, et me ei tohiks teha seda valdkondades, mis on Euroopa Liidus kasvuallikad, vaid peaksime hoopis kärpima bürokraatiat, mis kasvu ei tekita.
<P>
Lõpuks loodan, et palgareformid, mis kehtivad meile, parlamendiliikmetele, ja mis on läbi läinud, rakendatakse samal ajal kõikjal, igas Euroopa Liidu liikmesriigis. Just seepärast sain aru, et reform rajaneb ideel, et kõik Euroopa Parlamendi liikmed hakkavad saama sama suurt palka, ja liikmesriikidel tuleks seda oma maksustamistavades arvesse võtta.
<SPEAKER ID="163" NAME="Jens Rohde" AFFILIATION="ALDE">
(DA) Austatud juhataja! Meil ei olnud täna täiskogul võimalik hääletada Pakistani käsitleva lõpliku resolutsiooni üle, kuid sooviksin väga rõhutada, et on täiesti mõistlik ja ajakohane, et aitaksime Pakistani välja väga raskest olukorrast, millega riik silmitsi on. EL on andnud Pakistanile 415 miljonit eurot hädaabi ja see on hea. Samuti on positiivne, et teeme nüüd algatuse kõrvaldada tollimaksud olulistelt eksporttoodetelt nendes valdkondades, nimelt tekstiilmaterjalidelt ja nahalt. Teeme seda, kuna meie kogemused näitavad sisuliselt, et vaba kaubandus on hea. Pean aga ütlema, et samal ajal on minu arvates kahetsusväärne ja mõneti silmakirjalik, et anname ebamääraseid lubadusi ning ütleme, et kui algatused, mida Pakistani suhtes teeme, toimima hakkavad, katkestame need. Rajame uuesti tollitõkked. Arvan, et parlament peaks vaatama läbi oma seisukoha selles, kuidas küsimust lahendada. Seetõttu on võib-olla väga mõistlik, et oleme hääletuse resolutsiooni üle edasi lükanud.
<SPEAKER ID="164" NAME="Claudio Morganti" AFFILIATION="EFD">
(IT) Austatud juhataja, head kolleegid! Ehkki hääletus on lükatud edasi, olen jätkuvalt väga raporti vastu, sest ma ei taha näha tööstuse - tekstiili - hukku, mis on olnud minu kodumaa Toscana tõeline liikumapanev jõud ja majanduslik selgroog.
<P>
Täna lubame kõrvaldada tollimaksud tekstiilitoodetelt Pakistanist: seejärel on võib-olla India kord ja kes teab mis teise riigi kord. See on Euroopa Liidu näruse kaubanduspoliitika tulemus. Pärast üleujutusi on Euroopa juba aidanud Pakistani peaaegu poole miljardi euroga. Näib, et abi antakse osaliselt ohtlike demokraatiavastaste suundumuste vältimisteks. Ometi, kui ma ei eksi, varjas ajaloo tagaotsituim ja ohtlikem terrorist end Pakistanis. Kas Pakistani võimud tõesti ei teadnud seda? Läinud aasta tabasid Veneto piirkonda samuti väga rängad üleujutused, mis lõi rivist välja palju kohalikke tekstiiliettevõtteid.
<P>
Lepingu allkirjastamisega riskime, et kõik tootmise taastamise jõupingutused muutuvad täiesti mõttetuks. Näib, et Euroopa, kus kõike valitsevad mujale kolinud suured tootjad, on hüljanud tekstiilitootjad, eriti kõige väiksemad. Sellele vaatamata võitleme Lega Nordis lõpuni, et säilitada ja arendada seda meie piirkondade jaoks väärtuslikku ressurssi.
<SPEAKER ID="165" NAME="Paul Murphy" AFFILIATION="GUE/NGL">
Austatud juhataja! Kuus kuud pärast Pakistanis toimunud üleujutust rääkis ÜRO tohutust humanitaarkriisist. Möödunud on veel kolm kuud ja ELi ning Maailmakaubandusorganisatsiooni reageering on ikka veel ebapiisav.
<P>
Hääletasin selle poolt, et Pakistanile antaks ELis tekstiili- ja muude toodete puhul erakorralised kaubandussoodustused, et need ei oleks lihtsalt puhtalt sümboolne meede, mis täidab Pakistani korrumpeerunud eliidi taskuid. Kutsun üles demokraatlike ametiühingute suurenenud tulu tulemuslikule kontrollile, et tagada raha suunamine koolide ja haiglate ülesehitamisele üleujutustest puudutatud piirkondades.
<P>
Pakistani Progressiivsete Tööliste Föderatsioon on juhtinud minu tähelepanu kõikide Pakistani tööliste ühishuve ähvardavale olulisele ohule. Olen vastu valitsuse häbiväärsele püüdlusele ja ähvardusele enam mitte lubada ametiühingute moodustamist riiklikul tasandil.
<SPEAKER ID="167" NAME="Alfredo Antoniozzi" AFFILIATION="PPE">
(IT) Austatud juhataja! Lissaboni lepingus loetletakse välismaised otseinvesteeringuid ühena küsimustest, mis ühise kaubanduspoliitika alla käivad. Nimelt on vastavalt Euroopa Liidu toimimise lepingu artiklile 3 liidul küsimuses ainupädevus.
<P>
Lissaboni lepingu jõustumise järel on liikmesriigid säilitanud olulise arvu välismaiseid otseinvesteeringuid käsitlevaid lepinguid kolmandate riikidega. Kui tahame, et need lepingud ei takistaks lepingus sätestatud eeskirju, ei ole meil muud valikut kui võtta vastu Carl Schlyteri raportis sisalduvad tegevuspõhimõtted ja meetmed.
<P>
Meetmete vastuvõtmine olemasolevate lepingute asemel on ainus moodus, kuidas tagada investorite kõrge kaitstus ja see, et nende õigusi tunnistatakse ning need tagatakse taoliste lepingute õiguskindluse kaudu. Eelnõuga liigutakse kahtlemata selles suunas ja seetõttu hääletasin poolt.
<SPEAKER ID="168" NAME="Antonello Antinoro" AFFILIATION="PPE">
(IT) Austatud juhataja! Hääletasin raporti poolt, sest olen täiesti veendunud, et meil on vaja kontrollida Euroopa investeeringuid välismaal ajal, kui valitseb suur kriis ja majanduslik määramatus. Tegelikult läheb uue lepingu jõustumisega vastutus investeeringute kaitsmise eest liikmesriikidelt üle liidule.
<P>
Loodan aga, et komisjon esitab septembris raporti, kus kirjeldatakse küsimust puudutavaid strateegiaid. Peame üleminekuetappi reguleerima ja oluline on, et volitamismenetluse teel austataks liikmesriikide sõlmitud kahepoolseid investeerimislepinguid ning et neil lubataks teatud olukordades olemasolevad kahepoolsed investeerimislepingud uuesti sõlmida või menetleda lõpuni pooleliolevad ja alustada läbirääkimisi uute sõlmimiseks.
<P>
Õiguskindlus on aga ikka veel suhteline mõiste, kuni investeeringute kaitse korra üleminekut ei ole lõpetatud ning kuupäevi liikmesriikide olemasolevate kahepoolsete investeerimislepingute kehtivusaja lõppemiseks ei ole määratud. Seetõttu on muutuse juhtimiseks vaja üleminekuperioodi ja õigustühimike vältimiseks jätab see määrus lepingute haldamise liikmesriikidele.
<P>
Öeldu valguses kordan lootust, et komisjon sõnastab viivitamata asjaomase strateegia.
<SPEAKER ID="170" NAME="Jens Rohde" AFFILIATION="ALDE">
(DA) Austatud juhataja! Oleme täna hääletanud Gruusiale 46 miljoni euro suuruse makromajandusliku finantsabi andmise üle. Ilmselgelt ei anta seda raha, seadmata tingimuseks vastutustundlikku majandusjuhtimist ja läbipaistvust. See on selgelt oluline, kuid samuti on oluline meenutada, et selle raha andmine on meie enda huvides, kuna Gruusia on geopoliitilisest seisukohast väga tähtis riik. Riiki tabas kahekordne löök: esiteks 2008. aasta augusti sõda Venemaaga ja seejärel üleilmne finantskriis. Riik kannatab ikka veel Venemaa kehtestatud kaubandusembargo tõttu. Seega on Euroopa Liidu huvides toetada läänele orienteerunud valitsust, kes on valmis võtma ette reforme, mida tänase hääletusega teinud olemegi.
<SPEAKER ID="171" NAME="Adam Bielan" AFFILIATION="ECR">
(PL) Austatud juhataja! Gruusia on strateegiliselt oluline riik, iseäranis Euroopa Liidu idaosas asuvate riikide seisukohast. Lisaks osaleb ta idapartnerlusprogrammis, mille eesmärk on tugevdada koostööd ELi liikmesriikidega. Riik paneb tugevat rõhku Euroopa-Atlandi poliitika järgimisele.
<P>
Hiljutine 2008. aasta augusti Vene-Gruusia konflikt näitas, kui oluline on hoida riiki Euroopa poliitika mõjualas. Makromajandusliku finantsabi programm Gruusia majanduse tugevdamiseks, mida on rakendatud 2009. aastast, on seetõttu ikka veel ülioluline positiivsete poliitiliste ja majanduslike suhete edasiarendamise ning ka riikliku julgeoleku seisukohast. Seetõttu nõustun täielikult Euroopa Komisjoni ettepanekuga suunata täiendavat raha toetusteks ja laenudeks, et parandada Gruusia finantsolukorda.
<P>
Kirjalikud selgitused hääletuse kohta
<SPEAKER ID="173" NAME="Luís Paulo Alves" AFFILIATION="S&amp;D">
kirjalikult. - (PT) Hääletan ettepaneku poolt, kuna nõustun eelarve täitmisele heakskiidu andmise menetlusega, sest nendes pakutakse iga rubriigi kohta sobivaid assigneeringuid.
<SPEAKER ID="173" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja nõustusin Euroopa Parlamendi otsusega anda heakskiit Euroopa Kohtu 2009. aasta eelarve täitmisele. 2009. majandusaasta aruande koostamise käigus tegi kontrollikoda Euroopa Kohtu järelevalve- ja kontrollisüsteemidele põhjaliku hindamise, mis hõlmas personali- ja muude halduskulude uurimist. Laias laastus olid hindamise tulemused positiivsed, kui välja arvata tähelepanekud teenuste osutamiseks sõlmitud lepingu kohta. Kiidan heaks kontrollikoja ettepaneku, et Euroopa Kohtul tuleks hankemenetlusi paremini koostada ja koordineerida. Euroopa Kohtul oli probleeme kvalifitseeritud konverentsitõlkide värbamisel ning eri suulise tõlke tehnikate kasutamise piirangute ja vajadusega, et olla võimeline rahuldada kvaliteedi ja koguse mõttes kõiki suulise tõlke soove. Nõustun raportööriga, et Euroopa Kohus peaks teatama sellest oma tulevastes aastaaruannetes, arvestades suulise tõlke tähtsust kohtu töö nõuetekohasel toimimisel.
<SPEAKER ID="173" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Kohtu 2009. aasta eelarve täitmisele, sest arvan, et selle vormiline ja sisuline täpsus tuleneb institutsiooni kogu personali tehtavast äärmiselt pädevast tööst.
<SPEAKER ID="173" NAME="Diogo Feio" AFFILIATION="PPE">
kirjalikult. - (PT) Mul on hea meel näha ammendavat analüüsi, mille kontrollikoda raportis teinud on, ja kutsun üles institutsioonidevahelise parima tava vahetuse jätkamisele ning lisaks ka tulemuslikule institutsioonidevahelisele koostööle tervikliku juhtimissüsteemi arendamisel ja rakendamisel. Raportis tõstetakse esile teatud olukordi, mis veel läbivaatamist vajavad, ning loodan, et neid uuritakse nõuetekohaselt. Seetõttu toetan ja kiidan raportööri järeldusi.
<SPEAKER ID="173" NAME="Giovanni La Via" LANGUAGE="IT">
Finantskontroll Euroopa Liidu eelarve täitmise üle toimub kolmel tasandil: sisekontroll iga institutsiooni sees; väliskontroll, mida teostab ELi kontrollikoda; eelarve täitmisele heakskiidu andmise menetlus, mida teostab Euroopa Parlament. Tänase hääletusega antakse heakskiit Euroopa Kohtu 2009. majandusaasta eelarve täitmisele. Hääletasin poolt, sest kontrollikoja ja eelarvekontrollikomisjoni auditid näitasid, et kõik tehingud olid täielikult seaduslikud ja korrektsed.
<SPEAKER ID="174" NAME="David Martin" AFFILIATION="S&amp;D">
kirjalikult. - Hääletasin Euroopa Kohtu eelarve täitmisele heakskiidu andmise poolt, märkides samal ajal eri tulemusi, mis puudutab menetluste kiirendamist. Toetan Euroopa Kohtus lõpetatud kohtuasjade arvu suurenemist (377 kohtuotsust ja 165 korraldust võrreldes vastavalt 333 kohtuotsuse ja 161 korraldusega 2008. aastal); märgin, et eelotsusemenetluste arv on kõigi aegade suurim (302) ning mul on hea meel näha 2009. aasta lõpul pooleliolevate kohtuasjade arvu vähenemist (741 võrreldes 768 kohtuasjaga 2008. aasta lõpul). Märgin aga murega, et 2009. aastal vähenes üldkohtus otsustatud kohtuasjade arv ja pikenes menetluste kestus ning selle tagajärjel, ehkki 2009. aastal oli uute kohtuasjade arv väiksem (568 võrreldes 629 uue kohtuasjaga 2008. aastal), suurenes jätkuvalt pooleliolevate kohtuasjade mahajäämus (1178-lt 2008. aastal 1191-le 2009. aastal). Toetan samuti asjaolu, et Avaliku Teenistuse Kohus lõpetas rohkem kohtuasju kui iial varem (155 kohtuasja) ja menetluse keskmine kestus oli 15,1 kuud võrreldes 17 kuuga 2008. aastal.
<SPEAKER ID="174" NAME="Paulo Rangel" AFFILIATION="PPE">
kirjalikult. - (PT) Võttes arvesse avaldust, mille kontrollikoda tegi vastavalt ELi toimimise lepingu artiklile 287 ja mis kinnitab raamatupidamisaruannete usaldatavust ning nende aluseks olevate tehingute seaduslikkust ja korrektsust, hääletasin otsuse poolt, mis annab heakskiidu Euroopa Kohtu kohtusekretäri tegevusele Euroopa Kohtu 2009. aasta eelarve täitmisel.
<SPEAKER ID="175" NAME="Raül Romeva i Rueda" AFFILIATION="Verts/ALE">
kirjalikult. - Annab heakskiidu Euroopa Kohtu kohtusekretäri tegevusele Euroopa Kohtu 2009. aasta eelarve täitmisel.
<SPEAKER ID="176" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Kohtu kohtusekretäri tegevusele ameti 2009. aasta eelarve täitmisel. Parlament märgib, 2009. aasta aruande koostamise käigus teostas kontrollikoda põhjaliku hindamise Euroopa Kohtu, Euroopa Ombudsmani ning Euroopa Andmekaitseinspektori järelevalve- ja kontrollisüsteemidele, mis hõlmas täiendava tehingute valimi uurimist, mis puudutasid personaliga seotud makseid ja muid halduskulusid.
<SPEAKER ID="177" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin Euroopa Parlamendi otsust anda heakskiit Euroopa Ombudsmani 2009. majandusaasta eelarve täitmisele. 2009. majandusaasta aastaaruande koostamise käigus teostas kontrollikoda põhjaliku hindamise Euroopa Kohtu, Euroopa Ombudsmani ning Euroopa Andmekaitseinspektori järelevalve- ja kontrollisüsteemidele, mis hõlmas täiendava tehingute valimi uurimist, mis puudutasid personaliga seotud makseid ja muid halduskulusid. Kontrollikoda leidis, et ombudsman ei ole võtnud kasutusele ajutise personali värbamise korda puudutavaid üldsätteid, ehkki Euroopa Liidu muude teenistujate teenistustingimuste asjaomane artikkel nõuab, et iga institutsioon oleks seda teinud. Nõustun raportööriga, et selline tegemata jätmine võib puudutada suurt osa ombudsmani personalist, kuna enamik täidetavatest ametikohtadest on ajutised. Ombudsman peaks edusammudest selles vallas teatama oma tegevuse aastaaruandes. Kontrollikoda osutas oma aastaaruandes, et auditist ei ole selgunud täiendavaid olulisi tähelepanekuid ombudsmani kohta.
<SPEAKER ID="177" NAME="Lara Comi" AFFILIATION="PPE">
kirjalikult. - (IT) Hääletasin selle poolt, et anda heakskiit Euroopa Ombudsmani 2009. aasta eelarve täitmisele, kuna tema tegevust käsitleva raporti ja tähelepanekute valguses, mida mul selle kohta teha oli võimalik, arvan, et raamatupidamiskorda on järgitud, et üldist juhtimist võib pidada heaks ning et tulevastel aastatel on meil võimalik parandada neid tahke, mida praegu vastuoluliseks peetakse.
<SPEAKER ID="177" NAME="Diogo Feio" AFFILIATION="PPE">
kirjalikult. - (PT) Toetan auditi järeldusi kontrollikoja aastaaruandes. Samuti toetan tulemuslikkuse põhinäitajate rakendamist majandamiskavas ja lisaks ka asjaolu, et 2009. aasta eesmärgid saavutati, ning ombudsmani otsust avaldada veebilehel oma iga-aastane huvide deklaratsioon. Lõpuks toetan raportööri järeldusi ja tunnustan ombudsmani tegevuse aastaaruande kvaliteeti ning kiidan heaks järeltegevuse, mis toimub aasta jooksul pärast parlamendi eelnenud otsuseid eelarve täitmisele heakskiidu andmise kohta.
<SPEAKER ID="177" NAME="Giovanni La Via" LANGUAGE="IT">
Sooviksin esmalt tänada raportööri Crescenzio Rivellinit oivalise töö eest eelarve täitmisele heakskiidu andmise kogu protsessi vältel. Tänasel hääletusel andsin oma toetuse taotlusele anda heakskiit Euroopa Liidu 2009. majandusaasta üldeelarve täitmisele, VIII jagu - Euroopa Ombudsman. Kontrollikoda, mis vastutab välise finantskontrolli eest, ütles, et eelarve hoolika hindamise järel sai ta piisava kinnituse 2009. majandusaasta raamatupidamise aruannete usaldatavuse ning nende aluseks olevate tehingute seaduslikkuse ja korrektsuse kohta. Tunnustan ka ombudsmani otsust avaldada oma iga-aastane huvide deklaratsioon, sealhulgas ombudsmani enda veebilehel, ja sooviksin ühineda kontrollikoja kiidusõnadega ombudsmani esitatud iga-aastase tegevusaruande kvaliteedi kohta.
<SPEAKER ID="178" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit ombudsmani eelarve täitmisele, ja märgin rahuloluga, et 2009. aastal suutis ombudsman aidata peaaegu 77% puhul kõikidest kaebustest ja tegeles 70%ga järelepärimistest vähem kui ühe aasta, ning tervitan asjaolu, et järelepärimise keskmine pikkus vähenes üheksale kuule (13 kuult 2008. aastal).
<SPEAKER ID="178" NAME="Paulo Rangel" AFFILIATION="PPE">
kirjalikult. - (PT) Võttes arvesse avaldust, mille kontrollikoda tegi vastavalt ELi toimimise lepingu artiklile 287 ja mis kinnitab raamatupidamisaruannete usaldatavust ning nende aluseks olevate tehingute seaduslikkust ja korrektsust, hääletasin otsuse poolt, mis annab heakskiidu Euroopa Ombudsmani 2009. aasta eelarve täitmisele.
<SPEAKER ID="179" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Ombudsmani 2009. aasta eelarve täitmisele.
<SPEAKER ID="180" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooniga annab parlament heakskiidu Euroopa Ombudsmani 2009. aasta eelarve täitmisele. Sooviksin rõhutada, et parlamendil on hea meel asjaolu üle, et 2009. aastal suutis ombudsman aidata peaaegu 77% puhul kaebustest ja et ta tegeles 70%ga juurdlustega vähem kui aasta. Meil on hea meel, et järelepärimise keskmine pikkus vähenes üheksa kuuni (võrreldes 13 kuuga 2008. aastal).
<SPEAKER ID="181" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin otsust anda heakskiit Euroopa Andmekaitseinspektori 2009. majandusaasta eelarve täitmisele. Kontrollikoda osutas oma aastaaruandes, et auditiga ei leitud Euroopa Andmekaitseinspektoriga seoses olulisi lünki. 2009. majandusaasta aruande koostamise käigus teostas kontrollikoda põhjaliku hindamise Euroopa Andmekaitseinspektori järelevalve- ja kontrollisüsteemidele. See hõlmas täiendava tehingute valimi uurimist, mis puudutasid personaliga seotud makseid ja muid halduskulusid. Kontrollikoda leidis, et teatud tingimustel võib Euroopa Andmekaitseinspektor riskida valede maksete tegemisega personalile. Toetan kontrollikoja ettepanekut, et Euroopa Andmekaitseinspektori personalilt tuleks asjakohaste vahemike tagant nõuda nende isiklikku olukorda tõendavate dokumentide esitamist ja et Euroopa Andmekaitseinspektor peaks täiustama oma süsteemi nende dokumentide õigeaegseks jälgimiseks ja kontrolliks.
<SPEAKER ID="181" NAME="Lara Comi" AFFILIATION="PPE">
kirjalikult. - (IT) Hääletasin selle poolt, et anda heakskiit Euroopa Andmekaitseinspektori 2009. aasta eelarve täitmisele, kuna vaatamata asjaolule, et osa andmetest olid vastuolulised ja nõutust vähem läbipaistvad, on Euroopa Andmekaitseinspektor ilmutanud valmidust kohustuda võtma 2011. alates ette täiendavaid järelkontrollimenetlusi.
<SPEAKER ID="181" NAME="Diogo Feio" AFFILIATION="PPE">
kirjalikult. - (PT) Toetan kontrollikoja auditi järeldusi, kelle aastaaruandes märgitakse, et auditist ei tulenenud olulisi tähelepanekuid. Toetan ka institutsiooni valitud liikmete huvide deklaratsioonide, sealhulgas tasustatud ülesandeid ja tegevust või deklareerimisele kuuluvat ametitegevust puudutav teave, iga-aastast avaldamist. Lõpuks toetan raportööri järeldust Euroopa Andmekaitseinspektori esitatud taotluse kohta lisada järgmise aasta - 2010. majandusaasta - tegevusaruandesse peatükk, mis sisaldab üksikasjalikku teavet järeltegevuse kohta, mis toimub aasta jooksul pärast parlamendi otsuseid eelarve täitmisele heakskiidu andmise kohta.
<SPEAKER ID="182" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Andmekaitseinspektori eelarve täitmisele, kuid tõstan esile kontrollikoja leidu, et Euroopa Andmekaitseinspektor ei rakendanud vajaduse korral järelkontrollisüsteemi, nagu seda nõuab finantsmäärus, ja et Euroopa Andmekaitseinspektori kasutusele võetud sisekontrollistandardites ei sätestata tavapäraste finantsmenetluste erandite nõuetekohast kirjendamist keskregistris.
<SPEAKER ID="182" NAME="Paulo Rangel" AFFILIATION="PPE">
kirjalikult. - (PT) Võttes arvesse avaldust, mille kontrollikoda tegi vastavalt ELi toimimise lepingu artiklile 287 ja mis kinnitab raamatupidamisaruannete usaldatavust ja nende aluseks olevate tehingute seaduslikkust ja korrektsust, hääletasin otsuse poolt, mis annab heakskiidu Euroopa Andmekaitseinspektori 2009. aasta eelarve täitmisele.
<SPEAKER ID="183" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Andmekaitseinspektori 2009. aasta eelarve täitmisele.
<SPEAKER ID="184" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooniga annab parlament heakskiidu Euroopa Andmekaitseinspektori 2009. aasta eelarve täitmisele. Rõhutaksin, et parlamendil on hea meel asjaolu üle, et 2009. majandusaasta aruande koostamise käigus teostas kontrollikoda põhjaliku hindamise Euroopa Kohtu järelevalve- ja kontrollisüsteemidele.
<SPEAKER ID="185" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt. Kontrollikoda on uuesti juhtinud Euroopa Parlamendi tähelepanu 2009. aastal mitmes ametis kulutamata jäänud raha ülekandmiste suurele mahule. Nõustun raportööriga, et asjaomastel ametitel tuleks tõhustada jõupingutusi finants- ja eelarve planeerimisel. Arvan samuti, et ametite kulud peaksid olema ennustatavad ja leida tuleks lahendus, mis järgib liidu eelarve aastasuse põhimõtet. Ametitel tuleks tugevdada sisekontrolli ja veenduda, et lepinguid ning hankemenetlusi kohaldatakse õigesti. Lisaks on oluline tagada täielikult ametite personali ja asjatundjate sõltumatus. Komisjon peaks esitama parlamendile üksikasjaliku ülevaate kohaldatavatest kriteeriumidest, et tagada värvatava personali sõltumatus. Nõustun, et igal amet peaks vastavalt liidu strateegiale kehtestama mitmeaastase töökava valdkonnas, millega ta tegeleb. Mitmeaastane töökava on oluline, et võimaldada ametil paremini oma tegevust korraldada, tagada oma tegevuse tõhustatud riskihindamine ja võtta oma strateegia rakendamiseks tulemuslikke organisatsioonilisi meetmeid.
<SPEAKER ID="185" NAME="Lara Comi" AFFILIATION="PPE">
kirjalikult. - (IT) Hääletasin selle poolt, et anda heakskiit 2009. aasta eelarve täitmisele ELi ametite tulemuste, finantsjuhtimise ja kontrolli puhul, kuna minu arvates on raport objektiivne, korralik ning sõltumatu. Kriitilisi küsimusi, nagu ka positiivseid punkte, on piisavalt esile tõstetud.
<P>
Sellisel tasemel raportite puhul, juhul kui tulevastel aastatel järgneb nende sisule järeltegevus, saab ELi halduse kvaliteet ainult tõusta, lükates ümber Euroopa Liidu kriitikute kaebuste alused.
<SPEAKER ID="185" NAME="Diogo Feio" AFFILIATION="PPE">
kirjalikult. - (PT) Viimasel paaril aastal on toimunud ametite arvu pretsedenditu suurenemine, seega on ameteid käsitlev institutsioonidevaheline töörühm ülioluline, nagu ka eelseisev kontrollikoja eriraport, mis sisaldab ametite tulemuste uuringut ja nende kulude võrdlevat analüüsi. Oluline on mainida lugematuid nõrkusi, mille kontrollikoda leidis, ja seda, et nende ulatust tuleks kiiresti vähendada.
<P>
Nõustun seetõttu raportööriga vajaduses parandada hinnangute läbipaistvust ja projektide eest vastutamist; tugevdada hangete heakskiitmist rahastamisotsuste ja töökava tasandil; parandada puudused personali värbamisel ja suurendada selle objektiivsust ning läbipaistvust; rakendada ja täita finantsmäärust, mis neile kehtib.
<P>
Lõpuks sooviksin kiita raportööri tehtud töö eest ja kutsun ameteid üles arvestama vastu võetud järeldustega.
<SPEAKER ID="185" NAME="Bruno Gollnisch" LANGUAGE="FR">
Euroopa Parlament võtab igal aastal vastu Euroopa ameteid käsitleva raporti, mis käib kaasas aruteludega eelarve täitmisele heakskiidule andmise üle. Ja iga aasta on järeldus sama: raiskamine, puudused värbamisel ja riigihankemenetlustes, liiga arvukate assigneeringute ülekandmised ning tühistamised - ei ole vaja paljastada pettust, näiteks Euroopa Majandus- ja Sotsiaalkomitees, et teha otsus halva juhtimise kohta.
<P>
Iga kord teeskleb parlament aga arengu nägemist ja annab eelarve täitmisele heakskiidu. Mis veelgi hullem, ta ei sea kunagi kahtluse alla komisjoni tegevuspõhimõtet osta sisse nende ametite teenust, mille eesmärk näib olevat vähem Euroopa Liidu poliitika rakendamine, kui liidu igale suuremale linnale oma väikse tüki tagamine Euroopa institutsioonidest. Korduv küsimus selle kohta, kas ametid on tulemuslikud ja kasulikud, jääb kahjuks aastast aastasse vastamata.
<P>
Need vähesed ametid, mis analüüsivad oma tulemusi, teevad seda lähtuvalt neile kehtestatud menetlustest ja protsessidest, mitte konkreetsetest tulemustest. Ametid on kasulikud eelkõige... ametitele. Just seepärast keeldusimegi andmast hulgale neist heakskiitu eelarve täitmisele ja jäime erapooletuks hääletusel resolutsioonide üle, mis nendega kaasas käisid.
<SPEAKER ID="185" NAME="Cătălin Sorin Ivan" AFFILIATION="S&amp;D">
kirjalikult. - Toetan Georgios Stavrakakise raportit, milles käsitletakse ELi ametite tulemusi, finantsjuhtimist ja kontrolli, sest selles rõhutatakse peamiselt vajadust ergutada ameteid arendama ja seejärel korrapäraselt ajakohastama olukorra igakülgset hindamist, milles kirjeldataks nende finantsmenetlused ning finants- ja operatiivosaliste vastutusalad. Lisaks meenutatakse selles ametitele personali ja asjatundjate sõltumatuse täieliku tagamise olulisust. Tervikuna argumenteeritakse selles põhjalikuma ja läbipaistvama protsessi poolt.
<SPEAKER ID="185" NAME="Giovanni La Via" AFFILIATION="PPE">
kirjalikult. - (IT) Tunnustan raportööri Georgios Stavrakakise ja kõigi nende tehtud tööd, kes osalesid tekstide koostamisel, mis puudutavad heakskiidu andmist 2009. majandusaasta eelarve täitmisele. Võime öelda, et üldjoontes on 2009. aastal saavutatud tulemused eelmistest tulemustest paremad. Sellest hoolimata vastab tõele, et isegi selle majandusaasta suhtes on kontrollikoda märkinud enam kui ühes ametis tegevusassigneeringute ülekandmiste ja tühistamiste kõrget taset ning ülekannete suurt arvu. Mõnedel ametitel on ilmnenud ka hankemenetlustes hulk nõrku kohti. Kahtlemata tuleb läbivaatamistel ja hindamistel võtta täielikult arvesse praeguse ränga majanduskriisi olukorda, kuid samuti on oluline tõsta esile vajadust toetuste korraldamise üldise parandamise järele.
<SPEAKER ID="186" NAME="Monica Luisa Macovei" AFFILIATION="PPE">
kirjalikult. - Hääletasin raporti "2009. aasta eelarve täitmisele heakskiidu andmine: ametite tulemused, finantsjuhtimine ja kontroll” poolt, et tunnistada, et kõikide ELi ametite toimimist on vaja veelgi parandada. 2009. aasta eelarve täitmisele heakskiidu andmise menetluses ilmnes, et läbipaistvuse ja tõhususega seoses on vaja viivitamatuid meetmeid. Läbipaistvuse parandamiseks ELi ametites peavad kõik 21 ametit ja komisjon avaldama loendi kõikidest viimasel kolmel aastal sõlmitud lepingutest ning lisaks ka aruande selle kohta, kuidas personal ametite vahel töökohti vahetab, ja nad kõik peavad esimesel võimalusel rakendama rangemaid eeskirju huvide konfliktide vältimiseks.
<P>
Lisaks peaks tulevaste eelarve täitmisele heakskiidu andmise menetluste puhul iga ELi ameti direktor andma parlamendi käsutusse oma siseauditi talituse raporti. Suurema tõhususe soodustamiseks ELi ametite toimimisel ja kuludes tuleb tõeliselt kaaluda seotud valdkondades tegutsevate ametite juhatuste liitmise võimalust. Lisaks tuleks komisjonil esitada hindamine kattuva tegevusega ELi ametite liitmise teostatavuse kohta.
<SPEAKER ID="187" NAME="David Martin" AFFILIATION="S&amp;D">
kirjalikult. - Hääletasin raporti poolt, kuid mulle teevad muret kontrollikoja leiud selle kohta, et mitmel ametil oli puudusi hankemenetlustes. Kutsun ameteid üles tugevdama sisekontrolli ja veenduma, et lepinguid ning hankemenetlusi kohaldatakse õigesti. Parlament ei ole valmis leppima kroonilise suutmatusega rakendada kontrollisüsteemi, mis väldib või tuvastab aegsasti püsivaid vigu, mis õõnestavad ameti tehingute seaduslikkust ja korrektsust.
<P>
Soovitan siinkohal tungivalt ametitel:
<P>
parandada hinnangute läbipaistvust ja projektide vastutusalasid;
<P>
tugevdada hangete heakskiitmist rahastamisotsuste ja töökava tasandil;
<P>
tagada, et erandid avalikustataks tegevuse aastaraamatus igakülgselt;
<P>
tagada võimalike ebakorrektsuste puhul piisav järeltegevus;
<P>
arendada ja teatada järelkontrollist.
<SPEAKER ID="188" NAME="Véronique Mathieu" LANGUAGE="FR">
Hääletasin raporti "2009. aasta eelarve täitmisele heakskiidu andmine: ametite tulemused, finantsjuhtimine ja kontroll” poolt. Kui tahame, et parlament etendaks tõsiselt oma rolli eelarve täitmist kinnitava asutusena, tuleb Euroopa Parlamendi liikmetele anda juurdepääs ulatuslikumale ja üksikasjalikumale teabele ametite eelarve- ning finantsjuhtimise kohta. Võtame teadmiseks, et vastutusalad on jagatud, kuid näib ka, et neid on nõrgestatud. Nõnda meenutab Euroopa Komisjon, hoolimata enda esindatusest juhatustes, Euroopa Politseikolledžis tehtud arvepidamisvigade küsimuses meile, et amet on täiesti iseseisev juriidiline isik, millel on täielik haldusiseseisvus, sealhulgas finantsiseseisvus. Juhatus delegeerib mõnikord ainuisikulise haldusliku ainuvastutuse tegevdirektorile. Lõpuks otsustab Euroopa Parlament välisaudiitori üsna lühikeste raportit põhjal seda, kas anda ameti eelarve täitmisele heakskiit või mitte, ning saab täiendavat teavet sõltuvalt tegevdirektori heast tahtest. Arvan, et on kohustuslik täita see lünk õigusaktides, mis käsitlevad siseauditi talituse raporteid ametite kohta, ja pakkuda välja lahendus, millega antakse parlamendile tõelised volitused.
<SPEAKER ID="189" NAME="Raül Romeva i Rueda" AFFILIATION="Verts/ALE">
kirjalikult. - Märgin, et kontrollikoda on järjekordselt juhtinud tähelepanu tegevusassigneeringute ülekandmiste ja tühistamiste suurele mahule mitmes ametis 2009. aastal. Märgin samuti kasutamata eelarveridade olemasolu ja ülekannete suurt arvu mõnes ametis ning kutsuksin asjaomaseid ameteid üles tõhustama jõupingutusi finants- ja eelarveplaneerimise parandamiseks.
<SPEAKER ID="190" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja nõustun, et Euroopa Parlament peaks lükkama edasi oma otsuse anda heakskiit Euroopa Politseikolledži 2009. majandusaasta eelarve täitmisele. Oma raportis piiritles kontrollikoda järjekordselt oma arvamust aluseks olevate tehingute seaduslikkuse ja korrektsuse kohta. Kolledžis esineb riigihangete eeskirjade puhul püsivalt finantsmääruse puudulikku täitmist. Suur osa kolledži kogueelarvest on eeskirjadevastane. Kontrollikoda tuvastas suuri puudusi haldus- ja finantseeskirjades, mis reguleerivad kulutusi kursuste ning seminaride korraldamisele, mis moodustab olulise osa kolledži tegevuskuludest. Nõustun raportööriga, et on vastuvõetamatu, et kolledži läbivaadatud ja täiendatud finantsmäärus ei ole kunagi jõustunud ning et selle tulemusena olid kõik allkirjastatud töölepingud ebaseaduslikud. Läbipaistvuse edendamise huvides peaks kolledž võimaldama vahetut juurdepääsu oma eelarvele, mis peaks sisaldama loendit tema lepinguid ja hankeid puudutavatest otsustest ning mis tuleks avaldada kolledži veebilehel.
<SPEAKER ID="190" NAME="Lara Comi" LANGUAGE="IT">
Hääletasin selle vastu, et anda heakskiit Euroopa Politseikolledži 2009. aasta eelarve täitmisele, sest isegi mind ei veena vaatlusalusel vahemikul rakendatud eeskirjadevastased menetlused. Arvan, et on vaja rohkem üksikasju, et jõuda sügavama ja üksikasjalikuma selgituseni, mis näitaks raamatupidamisaruannete korrektsust.
<SPEAKER ID="190" NAME="Marielle De Sarnez" LANGUAGE="FR">
Teist aastat järjest ei ole meil olnud võimalik anda heakskiitu Euroopa Politseikolledži 2009. majandusaasta eelarve täitmisele. Ameti juhtimisprobleemide tuvastamise järel koostatud mitmeaastases tegevusplaanis on puudu selgusest ja järelevalvearuandes ei anta meile nõuetekohast ettekujutust rakendatud meetmetest. Tuleb tunnistada, et kolledži tulemused olid paremad 2010. aastal, kui endine direktor Ulf Göransson, kes on saanud Euroopa Pettustevastase Ameti ja kontrollikoja käest noomida eeskirjadevastaste ja tegelikult petturlike kulutuste eest, oli lahkunud Sellele vaatamata on ikkagi vastuvõetamatu, et sellel 2006. aastal asutatud ametil on ikka veel täitmata hea halduse kriteeriumid. Peame mõtlema Euroopa Politseikolledži struktuuri kui sellise üle, mis on selgelt liiga väike, et toimida iseseisvalt, arvestades keerulisi eeskirju, mis ta ametina järgima peab. Peame samuti kahtluse alla seadma selle, miks ametil, mille roll on korraldada koolitusi liikmesriikide politsei vanemohvitseridele, peaks olema vaja oma peakontorit ja miks see ei peaks asuma Europoli, Haagis asuva Euroopa Politseiameti, juures, keda kõik tõhusate teenuste eest kiidavad.
<SPEAKER ID="190" NAME="Giovanni La Via" AFFILIATION="PPE">
kirjalikult. - (IT) Selle hääletusega on Euroopa Parlament otsustanud mitte anda heakskiitu Euroopa Politseikolledži 2009. majandusaasta eelarve täitmisele, vaid lükata otsus edasi. Tegelikult põhineb meie otsus kontrollikoja seisukohtadel, kes väljastas arvamuse reservatsioonidega Euroopa Politseikolledži eelarve aluseks olevate tehingute seaduslikkuse ja korrektsuse kohta tingituna asjaolust, et hankemenetlused ei vastanud finantsmääruse sätetele. Seetõttu toetan seda, et nõuda kolledžilt ja selle juhatuselt eelarve täitmist kinnitava asutuse teavitamist 30. juuniks 2011 rakendatud meetmetest ja täiustustest, mis on seotud menetluse käigus tõstatatud eeskirjavastaste ja/või poolikute punktidega.
<SPEAKER ID="191" NAME="Monica Luisa Macovei" AFFILIATION="PPE">
kirjalikult. - Euroopa Politseikolledži 2009. aasta eelarve täitmisele heakskiidu andmist käsitlevas raportis nõuti heakskiidu andmise edasilükkamist. Hääletasin raporti poolt, et tunnistada struktuurseid probleeme, millega kolledž juba aastaid silmitsi on seisnud.
<P>
2009. majandusaastal jäi kulutamata peaaegu pool 2009. aastasse ülekantud rahast ja 43% 2009. aasta eelarvest lükati edasi 2010. aastasse. Euroopa Kontrollikoda teatas, et kolledži eelarve täitmist on takistanud sügavad ja läbivad nõrgad kohad planeerimises ning järelvalves. Lisaks tuvastati riigihangete eeskirjade ränkasid ja korduvaid rikkumisi: viis hankemenetlust - kokku mahuga 455 111 eurot - ei olnud eeskirjadega vastavuses. Läbipaistvus on ikka veel murettekitav küsimus, kuna personali valimisel esineb jätkuvalt eeskirjade eiramisi.
<P>
Samuti pean vastuvõetamatuks seda, et ei uurita endise direktori vastutust, mis on seotud kolledži assigneeringutega, mida on kasutatud erakulutuste rahastamiseks. Pooldan seetõttu kolledži liitmist Europoliga kui parimat moodust kulutuste suurema tõhususe saavutamiseks ning kolledži struktuursete ja krooniliste probleemide lahendamiseks.
<SPEAKER ID="191" NAME="Véronique Mathieu" LANGUAGE="FR">
Hääletasin selle poolt, et lükata edasi otsus anda heakskiit 2009. majandusaasta eelarve täitmisele: kontrollikoda piiritles uuesti oma arvamust 2009. majandusaasta raamatupidamisaruannete aluseks olevate tehingute seaduslikkuse ja korrektsuse kohta. Konkreetselt tuvastas kontrollikoda suuri puudusi riigihangete finantseeskirjade ja kursuste korraldamisele tehtavaid kulutusi reguleerivate eeskirjade jõustamisel. Raportis märgitakse, et makseassigneeringud, mis võrduvad 43%ga kogueelarvest, kanti üle 2010. aastasse, mis on vastuolus aastasuse põhimõttega. Sooviksime, et amet teavitaks parlamenti rakendatud meetmetest ja tehtud parandustest, ning kutsume kontrollikoda üles teostama auditit konkreetselt Euroopa Politseikolledži tegevusplaani rakendamisele. Teen koos kolleegidega ettepaneku, et kolledž liidetaks Haagis asuva Europoliga. Kahtlen kolledži võimes lahendada struktuurseid probleeme, mis on seotud selle väiksuse, sekretariaadi Bramshilli (70 km Londonist) kolimise ja kõrgete valitsemiskuludega.
<SPEAKER ID="191" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Politseikolledži 2009. majandusaasta raamatupidamise aruannete kohta ja selle vastuseid, hääletasin otsuse poolt, millega lükatakse edasi heakskiidu andmine Euroopa Politseikolledži direktori tegevusele 2009. aasta eelarve täitmisel.
<SPEAKER ID="192" NAME="Raül Romeva i Rueda" AFFILIATION="Verts/ALE">
kirjalikult. - Käesolev lükkab edasi Euroopa Politseikolledži 2009. majandusaasta raamatupidamisaruannete sulgemise.
<SPEAKER ID="193" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooniga lükkas Euroopa Parlament edasi otsuse anda heakskiit Euroopa Politseikolledži direktori tegevusele eelarve täitmisel. Oma raportites 2006. ja 2007. aasta iga-aastase eelarve täitmisele heakskiidu andmise kohta väljastas kontrollikoda piiritletud arvamuse Euroopa Politseikolledži eelarve aluseks olevate tehingute seaduslikkuse ning korrektsuse kohta tingituna asjaolust, et hankemenetlused ei vastanud finantsmääruse sätetele. Konkreetselt teeb parlamendile muret, et kontrollikoda tuvastas suuri puudusi haldus- ning finantseeskirjades, millega reguleeritakse kulutusi kursuste ja seminaride korraldamisele, mis moodustavad suure osa kolledži tegevuskuludest.
<SPEAKER ID="194" NAME="Angelika Werthmann" AFFILIATION="NI">
kirjalikult. - (DE) Hääletasin eelarve täitmisele heakskiidu andmise vastu. Arvestades Euroopa Politseikolledži senist mitte hiilgavat finantskäitumist, on oluline, et teostatakse üksikasjalik kontroll. Sel puhul on minu arvates samuti kahetsusväärne, et arutelu kolledži - minu silmis mõistliku - liitmise üle EUROPOLiga on uuesti vaibunud.
<SPEAKER ID="195" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja nõustun Euroopa Parlamendi otsusega anda heakskiit Euroopa Liidu Asutuste Tõlkekeskuse 2009. majandusaasta eelarve täitmisele. Kontrollikoda otsustas, et 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed. Toetan tõlkekeskuse plaani teha vahekokkuvõte oma strateegiast aastateks 2008-2012. Nõustun raportööriga, et tõlkekeskus peaks arendama edasi oma tulemuste hindamist, parandades seost strateegiliste meetmete ja töökavas ettenähtud meetmete vahel ning vaadates üle oma tulemuste seiramise näitajad SMART-kriteeriumide täitmiseks. Tõlkekeskus peaks ka rakendama tulemuslikumaid meetmeid oma eelarve kulutuste pideva kasvu suhtes.
<SPEAKER ID="195" NAME="Lara Comi" AFFILIATION="PPE">
kirjalikult. - (IT) Hääletasin selle poolt, et anda heakskiit Euroopa Liidu Asutuste Tõlkekeskuse 2009. aasta eelarve täitmisele, sest leian, et raport on ülitäpne, väga läbipaistev ja märkimisväärselt tulemustele orienteeritud.
<SPEAKER ID="195" NAME="Diogo Feio" AFFILIATION="PPE">
kirjalikult. - (PT) Toetan raportööri tähelepanekuid ja nõustun nendega ning kiidan Euroopa Liidu Asutuste Tõlkekeskust töö eest, mida ta teeb. Toetan ka tõlkekeskuse otsust teha vahekokkuvõte oma strateegiast aastateks 2008-2012 ja kiidan teda oivaliste tulemuste eest, mille seas on tõlketeenuste suurenemine 2008. aastaga võrreldes 41%.
<SPEAKER ID="195" NAME="Giovanni La Via" AFFILIATION="PPE">
kirjalikult. - (IT) Kõigepealt soovin tänada raportööri tehtud oivalise töö eest! Nagu teada, toimub ühenduse eelarve täitmise finantskontroll kolmel tasandil: sisekontroll igas institutsioonis; ELi kontrollikoja väliskontroll; Euroopa Parlamendi eelarve täitmisele heakskiidu andmise menetlus. Tänase hääletusega on finantskontrolli menetlus lõpetatud Euroopa Liidu Asutuste Tõlkekeskuse 2009. aasta eelarve täitmisele heakskiidu andmisega, kuna selle raamatupidamisaruanded on seaduslikud ja korrektsed. Lõpuks sooviksin kiita tõlkekeskust selle eest, et ta esitas kontrollikojale 2008. ja 2009. aasta jooksul toimunud tegevuse võrdluse, võimaldades eelarve täitmist kinnitaval asutusel hinnata tõlkekeskuse tulemusi aasta-aastalt paremini.
<SPEAKER ID="196" NAME="David Martin" AFFILIATION="S&amp;D">
kirjalikult. - Hääletasin selle poolt, et anda tõlkekeskuse eelarve täitmisele heakskiit. Siiski kutsun tõlkekeskust üles rakendama mõjusamaid meetmeid, et parandada ülejäägi pidevat tõusu. Märgin tegelikult, et tõlkekeskusel on mitu aastat kogunenud eelarveülejääk vastuolus määrusega (EÜ) nr 2965/94 ja et 2009. aastal küündis ülejääk 24 000 000 euroni, samas kui see oli 26 700 000 eurot 2008. aastal, 16 900 000 eurot 2006. aastal, 10 500 000 eurot 2005. aastal ja 3 500 000 eurot 2004. aastal. Panin tähele, et ülejääk on seotud peamiselt klientidelt laekuvate tõlkesoovide prognooside puuduliku täpsusega. Toetan sellele vaatamata tõlkekeskuse algatust maksta klientidele 2009. aastal tagasi 11 000 000 eurot ning rõhutan, et sarnaselt maksis tõlkekeskus 2007. aastal juba klientidele tagasi 9 300 000 eurot.
<SPEAKER ID="196" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Liidu Asutuste Tõlkekeskuse 2009. majandusaasta raamatupidamise aruannete kohta ja tõlkekeskuse vastuseid, hääletasin otsuse poolt, millega antakse heakskiit Euroopa Liidu Asutuste Tõlkekeskuse direktori tegevusele 2009. aasta eelarve täitmisel.
<SPEAKER ID="197" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Liidu Asutuste Tõlkekeskuse direktori tegevusele 2009. aasta eelarve täitmisel.
<SPEAKER ID="198" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooniga annab parlament heakskiidu Euroopa Liidu Asutuste Tõlkekeskuse direktori tegevusele ameti 2009. aasta eelarve täitmisel. Euroopa Parlamendil on heameel näha, et tõlkekeskus teeb vahekokkuvõtte oma strateegiast aastateks 2008-2012; siiski kutsub ta tõlkekeskust arendama edasi oma tulemuste hindamist, parandades oma strateegilise tegevuse ning töökavas ettenähtud tegevuse koostoimet ja vaadates üle oma tulemuste jälgimise näitajad SMART-kriteeriumide täitmiseks.
<SPEAKER ID="199" NAME="Angelika Werthmann" AFFILIATION="NI">
kirjalikult. - (DE) Hääletasin eelarve täitmisele heakskiidu andmise poolt. Tõlkekeskus asutati 1994. aastal, et tulla toime katsumustega, mis on seotud ELi mitmekeelsusega - üks selle olulisi eripärasid ja selle kultuurilise mitmekesisuse tõestus. Amet finantseerib end ise institutsioonidelt/asutustelt osutatud teenuste eest laekunud maksetest. Euroopa Kontrollikoda on teinud teatavaks, et on saanud piisava kinnituse, et 2009. aasta raamatupidamise aruanded on seaduslikud ja korrektsed.
<SPEAKER ID="200" NAME="Zigmantas Balčytis" AFFILIATION="S&amp;D">
kirjalikult. - (LT) Toetasin raportit ja otsust anda heakskiit Euroopa Kutseõppe Arenduskeskuse 2009. majandusaasta eelarve täitmisele. Kontrollikoda otsustas, et keskuse 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. 2011. aastal kavatseb keskus teha kättesaadavaks kogu peamise operatiivtegevuse Gantti graafikud. Graafikud kujutavad ajahulka, mida iga töötaja projektile kulutab, ja soodustavad tulemuste saavutamisele suunatud lähenemist. 2009. aastal võttis keskus keskmise tähtajaga prioriteetide (aastateks 2009-2011) ja iga-aastase töökava suhtes kasutusele tulemuslikkuse mõõtmise süsteemi. Tulemuslikkuse mõõtmise süsteem aitab keskusel juhtida ja hinnata oma mõju, tõhusust, tulemuslikkust ning olulisust. Nõustun raportööriga, et institutsioon peaks jätkama kavandamist ja järelevalve täiustamist ning järgima aastasuse põhimõtet. Lisaks peab keskus kohaldama tulemuslikumalt täpsustamise ja läbipaistvuse eelarvepõhimõtteid.
<SPEAKER ID="200" NAME="Lara Comi" AFFILIATION="PPE">
kirjalikult. - (IT) Hääletasin selle poolt, et anda heakskiit Euroopa Kutseõppe Arenduskeskuse 2009. aasta eelarve täitmisele, sest keskus on majandanud oma raha hästi ja kooskõlas eelmiste prognoosidega.
<SPEAKER ID="201" NAME="Edite Estrela" AFFILIATION="S&amp;D">
kirjalikult. - (PT) Hääletasin raporti poolt, mis käsitleb heakskiidu andmist Euroopa Kutseõppe Arenduskeskuse 2009. aasta eelarve täitmisele, kuna ta aitab kontrollida, kuidas Euroopa institutsioonid raha kasutavad. Selleks et finantsjuhtimine oleks tulevikus tõhusam, tuleks keskusel esitada võrdlus tegevuse kohta jooksval aastal ja eelmisel aastal, et võimaldada eelarve täitmist kinnitaval asutusel hinnata tulemusi aasta-aastalt tulemuslikumalt.
<SPEAKER ID="201" NAME="Diogo Feio" AFFILIATION="PPE">
kirjalikult. - (PT) Mul on hea meel, et kontrollikoda on kuulutanud keskuse 2009. aasta raamatupidamise aruannete aluseks oleva tegevuse seaduslikuks ja korrektseks. Kiidan keskust tulemuslikkuse mõõtmise süsteemi kasutuselevõtu (2009. aastal) ja muutuste rakendamise eest värbamismenetlustes pärast märkusi, mida kontrollikoda tegi oma 2009. aasta raportis; need on soodustanud läbipaistvuse paranemist. Toetan raportööri tähelepanekuid ja nõustun nendega ning kiidan Euroopa Kutseõppe Arenduskeskust töö eest, mida ta teeb.
<SPEAKER ID="201" NAME="Giovanni La Via" AFFILIATION="PPE">
kirjalikult. - (IT) Tänase hääletusega olen toetanud taotlust anda heakskiit Euroopa Kutseõppe Arenduskeskuse 2009. aasta eelarve täitmisele. Kontrollikoda, kes vastutab välise finantskontrolli eest, on kuulutanud pärast keskuse raamatupidamisaruannete põhjalikku hindamist, et on saanud piisava kinnituse, et 2009. aasta raamatupidamisaruanded on usaldusväärsed ning et aluseks olevad tehingud on seaduslikud ja korrektsed. Soovin tunnustada ka tööd, mida keskus on teinud esimesena eetilise raamistiku pilootauditi vabatahtliku ettevõtmisega 2009. aastal.
<SPEAKER ID="202" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Kutseõppe Arenduskeskuse eelarve täitmisele. Kiidan keskust tulemuslikkuse mõõtmise süsteemi eest, mis rakendati 2009. aastal aastate 2009-2011 keskmise tähtajaga prioriteetidele, ja tulemuslikkuse näitajate raamistiku kehtestamise eest väljundi, tulemuste ja mõju jälgimiseks ning mõõtmiseks. Täpsemalt arvan, et tulemuslikkuse mõõtmise süsteemi rakendamine aitab keskusel juhtida ning hinnata oma mõju, tõhusust, tulemuslikkust ja olulisust; samuti, et süsteemi võiks lülitada tegevuspõhise eelarve täiendavaid täiustusi ning makseassigneeringute tähelepanelikuma järelvalve, et vältida ülekandmist.
<SPEAKER ID="203" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Kutseõppe Arenduskeskuse direktori tegevusele 2009. aasta eelarve täitmisel.
<SPEAKER ID="203" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Kutseõppe Arenduskeskuse 2009. majandusaasta raamatupidamise aruannete kohta ja esitatud vastuseid, hääletasin otsuse poolt, millega antakse heakskiit Euroopa Kutseõppe Arenduskeskuse direktori tegevusele keskuse 2009. aasta eelarve täitmisel.
<SPEAKER ID="204" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooniga annab parlament heakskiidu Euroopa Kutseõppe Arenduskeskuse direktori tegevusele keskuse 2009. aasta eelarve täitmisel. Euroopa Parlament väljendab rahulolu selle üle, et kontrollikoda on teatanud, et keskuse 2009. majandusaasta raamatupidamisaruannete aluseks olevad tehingud on seaduslikud ja korrektsed.
<SPEAKER ID="205" NAME="Angelika Werthmann" LANGUAGE="DE">
Hääletasin eelarve täitmisele heakskiidu andmise poolt. Euroopa Kontrollikojal oli võimalik kinnitada, et 2009. aasta raamatupidamise aruanded on seaduslikud ja korrektsed. Arenduskeskust, mis asutati 1975. aastal, mis analüüsib kutseõppesüsteeme ning lisaks pakub ka teavet poliitikakujunduseks, teadusuuringuteks ja praktikaks selles valdkonnas, on tarvis senisest enam nüüd, kui väljendatakse muret väljaõppe taseme ja ähvardava kvalifitseeritud tööjõu puuduse pärast. Üle tuleks vaadata ainult kõrvaline asukoht Kreekas, mille tõttu on vaja esindust Brüsselis.
<SPEAKER ID="206" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja nõustun Euroopa Parlamendi otsusega anda heakskiit Ühenduse Kalanduskontrolli Agentuuri 2009. majandusaasta eelarve täitmisele. Kontrollikoda otsustas, et agentuuri 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed. 2010. aastal võttis agentuur vastu mitmeaastase töökava aastateks 2011-2015. See dokument on oluline, et kindlustada, et agentuur suudab võtta oma strateegia rakendamiseks ja eesmärkide saavutamiseks tulemuslikke organisatsioonilisi meetmeid. Nõustun raportööriga, et agentuuril tuleks esitada võrdlus tegevusest, mis toimus eelarve täitmisele heakskiidu andmise aastal, nii et Euroopa Parlamendil oleks võimalik hinnata agentuuri tulemusi aasta-aastalt tulemuslikumalt. Agentuuril tuleks parandada oma iga-aastast töökava, lisades sinna konkreetseid ja mõõdetavaid eesmärke nii poliitikavaldkonna kui ka operatiivtegevuse tasandil. Agentuur peaks leidma lahendused ka oma nõrkadele kohtadele värbamise planeerimisel.
<SPEAKER ID="207" NAME="Izaskun Bilbao Barandica" LANGUAGE="ES">
Hääletasin Ühenduse Kalanduskontrolli Agentuuri 2009. aasta eelarve täitmisele heakskiidu andmise poolt, kui olin näinud kontrollikoja tehtud analüüsi, milles teatatakse, et agentuuri tegevus on seaduslik ja korrektne. Tegevustest rõhutaksin mitmeaastase töökava vastuvõtmist.
<SPEAKER ID="206" NAME="Lara Comi" AFFILIATION="PPE">
kirjalikult. - (IT) Hääletasin selle poolt, et anda heakskiit Ühenduse Kalanduskontrolli Agentuuri 2009. aasta eelarve täitmisele, sest hindan tema raamatupidamisaruannete õigsust, selgust ja läbipaistvust ning arusaadavast ja teostatavast planeerimisest tulenevat tõhusust.
<SPEAKER ID="207" NAME="Diogo Feio" AFFILIATION="PPE">
kirjalikult. - (PT) Olen rahul kontrollikoja raportis üksikasjalikult kirjeldatud otsustega, et aluseks olevad tehingud on seaduslikud ja korrektsed. Kiidan Ühenduse Kalanduskontrolli Agentuuri mitmeaastase töökava vastuvõtmise eest aastateks 2011-2015, mis võimaldab kavatsetavate eesmärkide paremat korraldamist ja teostamist ning lisaks siseauditi talituse rajamist, mis on Ühenduse Kalanduskontrolli Agentuuri tegevdirektori ja juhatuse nõustamisele ning toetamisele spetsialiseerunud siseauditi üksus.
<P>
Toetan raportööri tähelepanekuid ja nõustun nendega ning kiidan Ühenduse Kalanduskontrolli Agentuuri töö eest, mida ta teeb.
<SPEAKER ID="208" NAME="João Ferreira" AFFILIATION="GUE/NGL">
kirjalikult. - (PT) Ühise kalanduspoliitika kontrolli- ja inspekteerimismeetmete rakendamine oma majandusvööndis peaks olema liikmesriikide pädevus ja seetõttu tuleks neile osutada piisavat tuge, millesse peaks panustama ka Euroopa Liit.
<P>
Me ei eita, et on vaja mooduseid, kuidas eri liikmesriigid saaksid teha koostööd, luua sidemeid ja koordineerida oma tegevust ebaseadusliku kalapüügiga võitlemiseks, kuid olime skeptilised Ühenduse Kalanduskontrolli Agentuuri loomisega kaasneva kasu suhtes, sest arvame, et osa tema pädevusaladest on vastuolus liikmesriikide omadega. Tegemist on tsentraliseerimisega, mis peale kõige muu ei too kasu kontrollitegevuse vajaliku tulemuslikkuse mõttes.
<P>
Oleme samuti teatanud oma erimeelsusest Ühenduse Kalanduskontrolli Agentuuri haldusnõukogu esinduslikkuse, tegevusmudeli ja ülemäärase kaalu suhtes, mis Euroopa Komisjonil selle suhtes on, nimelt hääletusesüsteemi puhul. Lisaks ütleksime nüüd, et kui Ühenduse Kalanduskontrolli Agentuurile eraldatakse eelarve 10 100 000 eurot (2009. majandusaasta), jäetakse liikmesriike juba ilma võimalusest, et ELi panus kontrollitegevuse rahastamisse võiks suureneda kooskõlas ettepanekuga, mille hiljuti parlamendis esitasime ja mille enamik kahjuks tagasi lükkas.
<SPEAKER ID="209" NAME="Ilda Figueiredo" AFFILIATION="GUE/NGL">
kirjalikult. - (PT) Ühise kalanduspoliitika kontrolli- ja inspekteerimismeetmete rakendamine enda majandusvööndis peaks olema liikmesriikide pädevuses. Seetõttu tuleks neile osutada piisavat tuge, millesse peaks panustama Euroopa Liit.
<P>
Me ei eita, et on vaja mooduseid, kuidas eri liikmesriigid saaksid teha koostööd, luua sidemeid ja koordineerida oma tegevust ebaseadusliku kalapüügiga võitlemiseks, kuid olime skeptilised Ühenduse Kalanduskontrolli Agentuuri loomisega kaasneva kasu suhtes, sest arvame, et osa tema pädevusaladest on vastuolus liikmesriikide omadega. Tegemist on tsentraliseerimisega, mis peale kõige muu ei too kasu kontrollitegevuse vajaliku tulemuslikkuse mõttes.
<P>
Oleme samuti teatanud oma erimeelsusest Ühenduse Kalanduskontrolli Agentuuri haldusnõukogu esinduslikkuse, tegevusmudeli ja ülemäärase kaalu suhtes, mis Euroopa Komisjonil selle suhtes on, nimelt hääletusesüsteemi puhul.
<P>
Lisaks ütleksime nüüd, et kui Ühenduse Kalanduskontrolli Agentuurile eraldatakse eelarve 10 100 000 eurot (2009. majandusaasta), jäetakse liikmesriike juba ilma võimalusest, et ELi panus kontrollitegevuse rahastamisse võiks suureneda kooskõlas ettepanekuga, mille hiljuti parlamendis esitasime ja mille enamik kahjuks tagasi lükkas.
<SPEAKER ID="209" NAME="Pat the Cope Gallagher" LANGUAGE="GA">
Ühenduse Kalanduskontrolli Agentuur asutati 2005. aastal kindlustamaks, et liikmesriigid täidavad ühise kalanduspoliitika eeskirju. Agentuur, mis asub Vigos Hispaanias, on väga oluline kalanduse kontrolli ja koordineerimise seisukohast. Minu arvates on hea, et agentuur on võtnud vastu mitmeaastase töökava aastateks 2011-2015, nagu Euroopa 2020. aasta strateegias soovitatakse.
<P>
Mitmeaastane töökava soodustab regionaalset koostööd ja ressursside jagamist kasutuskavadest lähtuvalt, mis parandab kulutasuvust. Toetan kontrollikoja otsust anda eelarve täitmisele heakskiit ning on selge, et kalanduskomisjon, kes kuulas minu arvamust selles küsimuses, on sama meelt.
<SPEAKER ID="209" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada Euroopa Lennundusohutusameti 2009. majandusaasta raamatupidamisaruannete sulgemise. Euroopa Kontrollikoda on teinud teatavaks, et on saanud piisava kinnituse, et 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed. Lennundusohutusamet peaks aga likvideerima puudused tegevuse kavandamisel, nii et tulevikus on eelarve koostamise protsess piisavalt range ning hoiab ära vajaduse suurendada ja/või vähendada eelarverubriikide assigneeringuid. Lisaks ei ole lennundusohutusamet veel koostanud mitmeaastast töökava. Seetõttu arvan, et peame neid tähelepanekuid arvesse võtma.
<SPEAKER ID="209" NAME="Giovanni La Via" AFFILIATION="PPE">
kirjalikult. - (IT) Nii kontrollikoda kui ka eelarvekontrollikomisjon on esitanud positiivse arvamuse Ühenduse Kalanduskontrolli Agentuuri eelarve täitmise kohta. Nendel põhjustel on parlament hääletanud täna selle poolt, et anda 2009. aasta eelarve täitmisele heakskiit. Teostatud kontrollist on ilmnenud, et agentuuri eelarve on usaldusväärne ning et aluseks olevad tehingud on seaduslikud ja korrektsed. Soovin aga juhtida tähelepanu teatavate nõrkuste olemasolule, eelkõige värbamise planeerimisel, mille suhtes suudetakse loodetavasti olukorda eelseisvaid majandusaastaid puudutavas protsessis kiiresti parandada.
<SPEAKER ID="210" NAME="David Martin" AFFILIATION="S&amp;D">
kirjalikult. - Hääletasin selle poolt, et anda Ühenduse Kalanduskontrolli Agentuuri eelarve täitmisele heakskiit. Sellest hoolimata soovitan agentuuri tegevdirektoril tungivalt täita oma kohust lisada eelarve täitmist kinnitavasse asutusele esitatavasse raportisse, milles on kokkuvõte siseauditi talituse raportist, kõik esitatud ettepanekud (kaasa arvatud need, mille agentuur võib olla tagasi lükkab) ja kõik ettepanekute suhtes rakendatud meetmed. Kutsun seetõttu agentuuri tegevdirektorit üles esitama teavet siseauditi talituse nelja väga olulise soovituse sisu ja agentuuri rakendatud meetmete kohta.
<SPEAKER ID="210" NAME="Maria do Céu Patrão Neves" AFFILIATION="PPE">
kirjalikult. - (PT) Raportiga antakse heakskiit Ühenduse Kalanduskontrolli Agentuuri 2009. aasta tegevuse raamatupidamisarvestusele, uuendades heakskiitu, mille Euroopa Parlament andis 5. mail 2010 Ühenduse Kalanduskontrolli Agentuuri 2008. majandusaasta eelarve täitmisele.
<P>
Kuna kontrollikoda on saanud piisava kinnituse, et 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed ning kalanduskomisjoni delegatsioon külastas Ühenduse Kalanduskontrolli Agentuuri juunis 2010 ja oli väga rahul asjade üldise seisu, iseäranis ühiskasutuskavade teostamisega, siis arvan, et parlament peaks raporti vastu võtma.
<SPEAKER ID="210" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Ühenduse Kalanduskontrolli Agentuuri 2009. majandusaasta raamatupidamise aruannete kohta ja esitatud vastuseid, hääletasin otsuse poolt, millega antakse heakskiit Ühenduse Kalanduskontrolli Agentuuri tegevdirektori tegevusele 2009. aasta eelarve täitmisel.
<SPEAKER ID="211" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Ühenduse Kalanduskontrolli Agentuuri tegevdirektori tegevusele agentuuri 2009. aasta eelarve täitmisel.
<SPEAKER ID="212" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooniga annab parlament heakskiidu Ühenduse Kalanduskontrolli Agentuuri tegevdirektori tegevusele agentuuri 2009. aasta eelarve täitmisel. Euroopa Parlament kiidab agentuuri mitmeaastase töökava vastuvõtmise eest aastateks 2011-2015 ja rõhutab taolise dokumendi olulisust agentuurile tõhusa organisatsioonilise korralduse kasutuselevõtul strateegia rakendamiseks ning eesmärkide saavutamiseks.
<SPEAKER ID="213" NAME="Angelika Werthmann" AFFILIATION="NI">
kirjalikult. - (DE) Hääletasin eelarve täitmisele heakskiidu andmise poolt. Euroopa Kontrollikoda on teinud teatavaks, et on saanud piisava kinnituse, et 2009. aasta raamatupidamise aruanded on seaduslikud ja korrektsed ning 2010. aastal teostatud mitmeaastase töökava läbivaatamine ja lisaks ka eelarvemenetluse läbivaatamise algatuse algus veenavad mind, et Ühenduse Kalanduskontrolli Agentuur rakendab talle laekunud soovitusi. Mis puutub tema tegevusse, siis agentuur, mis asutati 2005. aastal, teeb tähtsat - isegi olulist - tööd pärast 2002. aastal kokkulepitud kõikide eesmärkide saavutamata jäämist, arvestades asjaolu, et seni on peetud ühist kalanduspoliitikat äpardunuks. Agentuur on lähitulevikus asendamatu, arvestades hirmutavat asjaolu, et 88% ELi kalavarudest on ülepüütud.
<SPEAKER ID="214" NAME="Vilija Blinkevičiūt" AFFILIATION="S&amp;D">
kirjalikult. - (LT) Hääletasin raporti poolt ja toetasin Euroopa Parlamendi otsust anda heakskiit Euroopa Lennundusohutusameti 2009. majandusaasta eelarve täitmisele. Kontrollikoda otsustas, et ameti 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed. Nõustun raportööriga, et ametil tuleks kaaluda Gantti graafiku lisamist iga operatiivtegevuse kavandamisse, et tähistada kompaktselt ajahulka, mis personaliliikmel projektile kulub, ja soodustada tulemuste saavutamisele suunatud lähenemist. Lisaks peab agentuur rakendama operatiiveelarve jaoks tegevuspõhise struktuuri, et luua selge side töökava ja finantsprognooside vahel ning parandada tulemuslikkuse jälgimist ja aruandlust. Lennundusohutusamet peaks esitama võrdluse tegevusest, mis toimus eelarve täitmisele heakskiidu andmise aastal, nii et Euroopa Parlamendil oleks võimalik hinnata agentuuri tulemusi aasta-aastalt tulemuslikumalt. Lisaks tuleb iga-aastasele eelarvele lisada raport eelmistest aastatest ülekantud kulutamata assigneeringute kohta, selgitades, miks see raha kasutamata on jäänud ning kuidas ja millal seda kasutatakse. Lennundusohutusametil ilmneb ikka veel puudusi personali valikumenetlustes, mis seab ohtu selle protsessi läbipaistvuse. Nõustun, et lennundusohutusamet peab teavitama Euroopa Parlamenti olukorra parandamiseks rakendatud meetmetest ja muutma valikumenetlused läbipaistvamaks.
<SPEAKER ID="214" NAME="Lara Comi" AFFILIATION="PPE">
kirjalikult. - (IT) Hääletasin selle poolt, et anda heakskiit Euroopa Lennundusohutusameti 2009. aasta eelarve täitmisele, kuna vaatamata kasutada oleva raha ilmselt küsitavale majandamisele on kontrollikoda lugenud raamatupidamisaruanded usaldusväärseks ning aluseks olevad tehingud seaduslikuks ja korrektseks. Lisaks nõustun, et ametil on vaja rakendada täpsemad mehhanismid oma eesmärkide seadmiseks ja tulemuste hindamiseks.
<SPEAKER ID="214" NAME="Diogo Feio" AFFILIATION="PPE">
kirjalikult. - (PT) Olen rahul kontrollikoja raportis kirjeldatud otsustega, et aluseks olevad tehingud on seaduslikud ja korrektsed. Toetan raportööri tähelepanekuid ja nõustun nendega ning kiidan Euroopa Lennundusohutusameti töö eest, mida ta teeb.
<SPEAKER ID="214" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada Euroopa Lennundusohutusameti 2009. majandusaasta raamatupidamisaruannete sulgemise. Euroopa Kontrollikoda on teinud teatavaks, et on saanud piisava kinnituse, et 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed. Ta väljendas aga muret puuduliku koordineerimise üle agentuuri vajaduste, personali ja finantsmääruse vahel ning iseäranis selle üle, et personali valikumenetlused muudavad kohaselt kvalifitseeritud personali värbamise keeruliseks. Seetõttu arvan, et peame neid tähelepanekuid arvesse võtma.
<SPEAKER ID="214" NAME="Giovanni La Via" AFFILIATION="PPE">
kirjalikult. - (IT) Tänase hääletusega on antud heakskiit Euroopa Lennundusohutusameti 2009. aasta eelarve täitmisele. Ühenduse eelarve täitmise finantskontroll toimub kolmel tasandil: sisekontroll igas institutsioonis; ELi kontrollikoja väliskontroll; Euroopa Parlamendi eelarve täitmisele heakskiidu andmise menetlus. On selge, et igal arutelul eelarve täitmisele heakskiidu andmise üle on oma konkreetne kontekst, ning tänane on toimunud majandus- ja finantskriisi ajal, mis on tekitanud mõnedele liikmesriikidele nii finants- kui ka eelarveprobleeme. Hoolimata sellistest tingimustest soovin siiski väljendada rahulolu ameti saavutatud tulemuste üle ja olen seetõttu hääletanud raportööri välja pakutud moel.
<SPEAKER ID="215" NAME="Bogdan Kazimierz Marcinkiewicz" AFFILIATION="PPE">
kirjalikult. - (PL) Lennundusohutusameti töökava 2010. aastaks teeb mulle teatavat muret. Samal ajal arvan, et seda tuleks parandada eesmärkide ja tulemuslikkuse põhinäitajate kehtestamise ning lisaks ka parema ressursside planeerimise süsteemi kaudu. Tõstaksin samuti esile vajadust parandada sertifitseerimisprojektide järelvalvesüsteemi, et veenduda, et terve projekti kestel võetavad tasud ei hälbi oluliselt tegelikust maksumusest. Lõpuks otsustasin toetada heakskiidu andmist Euroopa Lennundusohutusameti 2009. majandusaasta eelarve täitmisele.
<SPEAKER ID="216" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Lennundusohutusameti eelarve täitmisele, kuid soovitan ametil tungivalt rakendada operatiiveelarve jaoks tegevuspõhine struktuur, et luua selge seos töökava ja finantsprognooside vahel ning parandada tulemuslikkuse jälgimist ja aruandlust; märgin, et lennundusohutusamet koostab igal aastal mitmeaastase kava, mida arutatakse kõikide sidusrühmadega ja mille kinnitab juhatus ning milles esitatakse eelarve tegevuse lõikes; tunnistan kontrollikoja seisukohta, et ameti operatiiveelarve struktuur (III jaotis) jäi osaliselt sisendiga seotuks ja et eelarveparandused tehti töökava uuendamata, ehkki neil oli oluline mõju inim- ja finantsressursside eraldamisele.
<SPEAKER ID="216" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Lennundusohutusameti 2009. majandusaasta raamatupidamise aruannete kohta ja Euroopa Lennundusohutusameti vastuseid, hääletasin otsuse poolt, millega antakse heakskiit Euroopa Lennundusohutusameti tegevdirektori tegevusele Euroopa Lennundusohutusameti 2009. aasta eelarve täitmisel.
<SPEAKER ID="217" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Lennundusohutusameti tegevdirektori direktori tegevusele ameti 2009. aasta eelarve täitmisel.
<SPEAKER ID="218" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Lennundusohutusameti direktori tegevusele ameti 2009. aasta eelarve täitmisel. Parlament tunneb heameelt asjaolu üle, et kontrollikoda hindas 2009. majandusaasta raamatupidamisaruanded usaldusväärseks ning aluseks olevad tehingud kõikides olulistes punktides seaduslikuks ja korrektseks.
<SPEAKER ID="219" NAME="Angelika Werthmann" AFFILIATION="NI">
kirjalikult. - (DE) Hääletasin eelarve täitmisele heakskiidu andmise poolt. Euroopa Kontrollikoda tegi teatavaks, et 2009. aasta raamatupidamise aruanded on korrektsed, ja kommenteeris raamatupidamisaruannete usaldusväärsust positiivselt. Samal ajal sooviksin kasutada võimalust, et rõhutada raportis esitatud nõudmist läbipaistvama personali valimise protsessi järele. Arvestades vastutusrikkaid ülesandeid, mida Euroopa Lennundusohutusamet täidab, ja teatavaks tehtud raskusi kvalifitseeritud personali leidmisel, tuleks sellele pöörata täit tähelepanu.
<SPEAKER ID="220" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti ja heakskiidu andmise poolt Haiguste Ennetamise ja Tõrje Euroopa Keskuse 2009. majandusaasta eelarve täitmisele. Keskus on oluline institutsioon, mis suudab tugevdada Euroopa haiguste järelvalvet ja hinnata ning teavitada olemasolevatest ja tekkivatest ohtudest inimtervisele, mida kujutavad nakkushaigused. Kontrollikoda otsustas, et keskuse 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed Nõustun raportööriga, et keskus peab esitama võrdluse tegevusest, mis toimus eelarve täitmisele heakskiidu andmise aastal ja eelnenud majandusaastal, nii et Euroopa Parlamendil oleks võimalik hinnata keskuse tulemusi aasta-aastalt tulemuslikumalt. Nõustun samuti, et keskuse volitusi peab tugevdama, nii et liidul oleks sõltumatu suutlikkus hinnata nakkuse ohu tõsidust pandeemia esinemisel ja et saaks täiustada liikmesriikidevahelist koordinatsiooni.
<SPEAKER ID="220" NAME="Slavi Binev" AFFILIATION="NI">
kirjalikult. - (BG) Haiguste Ennetamise ja Tõrje Euroopa Keskuse 2009. majandusaasta eelarve suurenes võrreldes 2008. aastaga 25,3%. Kui eelseisvatel aastatel ilmneb sarnane kasv, siis kuidas tuleme toime finantskriisi ja oma üha suurenevate kulutustega? Arvan, et 51 miljonit eurot oleks saanud kulutada tulemuslikumalt, kui see oleks investeeritud regionaalsetesse haiguste järelevalve süsteemidesse igas konkreetses liikmesriigis. See mitte ainult ei aita võidelda nakkushaigustega, vaid tugevdab ka tervishoiusüsteeme liikmesriikides endis.
<SPEAKER ID="220" NAME="Lara Comi" LANGUAGE="IT">
Hääletasin selle poolt, et anda heakskiit Haiguste Ennetamise ja Tõrje Euroopa Keskuse 2009. aasta eelarve täitmisele, kuna raportöör on edukalt tuvastanud raamatupidamisaruannete läbipaistvust ja täpsust puudutavad kõige olulisemad probleemid ning kuna olen kindel, et see oluline ja kasulik amet jätkab haldustööd, et parandada välja toodud valdkondi, tegemata olematuks tööd, mis ta juba teinud on.
<SPEAKER ID="221" NAME="Edite Estrela" AFFILIATION="S&amp;D">
kirjalikult. - (PT) Hääletasin raporti poolt, mis käsitleb heakskiidu andmist Haiguste Ennetamise ja Tõrje Euroopa Keskuse 2009. majandusaasta eelarve täitmisele, kuna see aitab kontrollida, kuidas Euroopa institutsioonid raha kasutavad. Arvan, et tegemist on väga olulise institutsiooniga, mis suudab tugevdada ja arendada Euroopa haiguste järelvalvet ning hinnata olemasolevaid ning tekkivaid ohte inimtervisele ja neist teavitada. Kahetsusväärne on aga, et järgitud ei ole aastasuse põhimõtet ja et oli suur arv ülekandmisi.
<SPEAKER ID="221" NAME="Diogo Feio" AFFILIATION="PPE">
kirjalikult. - (PT) Olen rahul kontrollikoja raportis kirjeldatud otsustega, et aluseks olevad tehingud on seaduslikud ja korrektsed. Sooviksin samuti mainida keskuse olulist panust H1N1 viiruse pandeemiaga võitlemisse 2009. aastal, sealhulgas esialgsete suuniste avaldamise kaudu konkreetsete gripivaktsiinide kasutamise kohta H1N1 2009. aasta pandeemia ajal. Nõustun raportööri tähelepanekutega ning kiidan Haiguste Ennetamise ja Tõrje Euroopa Keskust töö eest, mida ta teeb.
<SPEAKER ID="221" NAME="Giovanni La Via" LANGUAGE="IT">
Arvestades kontrollikoja avaldust, et see on saanud piisava kinnituse selle kohta, et 2009. majandusaasta raamatupidamisaruanded on usaldusväärsed ning et aluseks olevad tehingud on seaduslikud ja korrektsed, hääletasin selle poolt, et anda heakskiit Haiguste Ennetamise ja Tõrje Euroopa Keskuse 2009. majandusaasta eelarve täitmisele. On selge, et igal arutelul eelarve täitmisele heakskiidu andmise üle on oma konkreetne kontekst, ning tänane on toimunud majandus- ja finantskriisi ajal, mis on tekitanud hulgale liikmesriikidele finants- ja eelarveprobleeme. Arvan aga, et keskus on teinud oivalist tööd Euroopa haiguste järelvalve tugevdamisel ning olemasolevate ja tekkivate inimtervist ähvardavate ohtude hindamisel, mida nakkushaigused endast kujutavad, ning nendest teavitamisel. Lõpuks sooviksin tänada keskust panuse eest H1N1 pandeemiaga võitlemise meetmetesse 2009. aastal.
<SPEAKER ID="222" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Haiguste Ennetamise ja Tõrje Euroopa Keskuse eelarve täitmisele, ja olen seisukohal, et keskuse volitusi peab tugevdama, nii et liidul oleks sõltumatu suutlikkus hinnata nakkuse ohu tõsidust pandeemia esinemisel ja et saaks täiustada liikmesriikidevahelist koordinatsiooni.
<SPEAKER ID="222" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Haiguste Ennetamise ja Tõrje Euroopa Keskuse 2009. majandusaasta raamatupidamise aruannete kohta ja Haiguste Ennetamise ja Tõrje Euroopa Keskuse vastuseid, hääletasin otsuse poolt, millega antakse heakskiit Haiguste Ennetamise ja Tõrje Euroopa Keskuse tegevdirektorile Euroopa Lennundusohutusameti 2009. majandusaasta eelarve täitmisele.
<SPEAKER ID="223" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Haiguste Ennetamise ja Tõrje Euroopa Keskuse direktori tegevusele keskuse 2009. aasta eelarve täitmisel.
<SPEAKER ID="224" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Haiguste Ennetamise ja Tõrje Euroopa Keskuse direktori tegevusele keskuse 2009. aasta eelarve täitmisel. Parlament kutsub keskust veel kord üles esitama kontrollikoja järgmisele raportile lisatavas tabelis võrdluse tegevusest, mis toimus eelarve täitmisele heakskiidu andmise aastal ja eelnenud majandusaastal, nii et eelarve täitmist kinnitaval asutusel oleks võimalik hinnata keskuse tulemusi aasta-aastalt tulemuslikumalt.
<SPEAKER ID="225" NAME="Angelika Werthmann" AFFILIATION="NI">
kirjalikult. - (DE) Jäin hääletusel erapooletuks. Haiguste Ennetamise ja Tõrje Euroopa Keskus täidab väga olulist ülesannet ja on õigustanud oma olemasolu H1N1 pandeemiaga võitlemise meetmete kaudu; oleksin aga eeldanud eelarve täitmisele heakskiidu andmise edasilükkamist, kuni on kättesaadav raportis nõutud siseauditi talituse soovituste sisu - siseauditi talitus tegi ühe väga olulise soovituse ja seitse olulist soovitust - ning keskus on esitanud kava nende soovituste rakendamiseks.
<SPEAKER ID="226" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin Euroopa Parlamendi otsust anda heakskiit Euroopa Kemikaaliameti 2009. majandusaasta eelarve täitmisele. Kontrollikoda otsustas, et ameti 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed. Nõustun raportööriga, et aastasuse põhimõtte järgimiseks peab amet vähendama ülekandmise osakaalu (amet on kandnud üle 29% kõikidest assigneeringutest). Toetan ameti algatusi kliendikesksuse ja tagasisideprotsessi täiustamiseks ning kiidan ametit 2009. aastal teostatud sidusrühmade uuringu ja tööstusele mõeldud abitegevuse suurendamise eest! Amet peab edasi arendama ka oma hanke- ja eelarve täitmise planeerimist ning järelvalvet, selleks et vähendada ülekantavate assigneeringute osakaalu. Tuleb märkida, et amet on võtnud eesmärgi vähendada kulutamata raha ülekandmist järgmisse aastasse ning hoida ülekandmist võrreldes 2008. aastaga märkimisväärselt madalamal tasemel.
<SPEAKER ID="226" NAME="Slavi Binev" AFFILIATION="NI">
kirjalikult. - (BG) Mille eest maksame veidi üle 70 miljoni euro? Kas ameti eest, kus kontrollikoja andmetel põhjustavad kvalifitseeritud personali puudus ja raskused IT-süsteemi rakendamisel operatiivtegevuse hilinemist? Need kaks tahku on selgelt üliolulised ameti tulemuslikuks tegutsemiseks, kuid tekitavad küsimuse, kas amet suudab üldjuhul toime tulla talle seatud eesmärkidega. Hääletasin eelarve täitmisele heakskiidu andmise vastu, sest minu arvates saab seda raha kulutada tulemuslikumalt kui kehvasti tegutsevas ametis.
<SPEAKER ID="226" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Kemikaaliameti 2009. aasta üldeelarve täitmisele, kuna raportist ilmneb, et vaatamata mitmele lüngale ja puudusele raamatupidamisaruannetes, mis on osaliselt tingitud ameti hiljutisest loomisest, on tema tulemused kontrollimisel ning eelarvejuhtimisel pidevalt paranenud.
<SPEAKER ID="226" NAME="Diogo Feio" AFFILIATION="PPE">
kirjalikult. - (PT) Euroopa Kemikaaliamet soodustab Euroopa üldsuse elukvaliteedi paranemist keemiliste ainete ohutu kasutamise ja innovatsiooni edendamise teel. Vaatamata seda liiki ainete kasutamise ja teadusuuringute kasvavale keerukusele ning intensiivsusele arvan, et suundumuseks kujuneb see, et Euroopa Kemikaaliamet tähtsus suureneb, mis õigustab veelgi pingsamat kontrolli selle üle, kuidas amet enda käsutuses oleva raha tekitab.
<P>
Kontrollikoda on tõendanud ameti 2009. majandusaasta raamatupidamisaruannete usaldusväärsust ja amet näib olevat teel kõikide kasvuraskuste ületamise poole, mis seda liiki asutuste puhul peaaegu vältimatud on. Loodan, et Euroopa Kemikaaliamet täidab eesmärgid, milleks ta loodi, ja parandab rangust eelarve täitmisel ning planeerimissuutlikkust.
<SPEAKER ID="226" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada Euroopa Kemikaaliameti 2009. majandusaasta raamatupidamisaruannete sulgemise. Euroopa Kontrollikoda tegi teatavaks, et on saanud piisava kinnituse, et 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed. Siiski tõstis kontrollikoda esile operatiivtegevuse hilinemist, mida põhjustavad raskused IT-süsteemi rakendamisel ja kvalifitseeritud personali puudus. Seetõttu arvan, et peame neid tähelepanekuid arvesse võtma.
<SPEAKER ID="226" NAME="Giovanni La Via" LANGUAGE="IT">
Finantskontroll Euroopa Liidu eelarve täitmise üle toimub kolmel tasandil: sisekontroll iga institutsiooni sees; väliskontroll, mida teostab Euroopa Kontrollikoda; eelarve täitmisele heakskiidu andmise menetlus, mida teostab Euroopa Parlament. Tänase hääletusega antakse heakskiit Euroopa Kemikaaliameti tegevdirektorile ameti 2009. majandusaasta eelarve täitmisele. Hääletasin poolt, sest kontrollikoja ja eelarvekontrollikomisjoni teostatud auditid näitasid, et ameti kõik tehingud on täiesti seaduslikud ja korrektsed. Lõpuks kiidan ametit siseauditi talituse rajamise eest siseauditite teostamiseks ja tegevdirektori teavitamiseks riskijuhtimise ning sisekontrollisüsteemide küsimustes sõltumatute arvamuste ja soovituste väljastamise teel.
<SPEAKER ID="227" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Kemikaaliameti eelarve täitmisele, kuid kutsun ametit üles teavitama eelarve täitmist kinnitavat asutust meetmetest, mida rakendatakse kontrollisüsteemi täiustamiseks finantsmenetluste, töövoogude, auditite, tegevuskavade ja riskihindamiste tugevdamise teel.
<SPEAKER ID="227" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Kemikaaliameti 2009. majandusaasta raamatupidamise aruannete kohta ja Euroopa Kemikaaliameti vastuseid, hääletasin otsuse poolt, millega antakse heakskiit Euroopa Kemikaaliameti tegevdirektori tegevusele ameti 2009. aasta eelarve täitmisel.
<SPEAKER ID="228" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Kemikaaliameti tegevdirektori tegevusele ameti 2009. aasta eelarve täitmisel.
<SPEAKER ID="229" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Kemikaaliameti tegevdirektori tegevusele ameti 2009. aasta eelarve täitmisel. Parlament toetab algatusi kliendikeskuse ja tagasisideprotsessi täiustamiseks. Iseäranis kiidab parlament ametit 2009. aastal teostatud sidusrühmade uuringu ja tööstusele mõeldud abitegevuse suurendamise eest!
<SPEAKER ID="230" NAME="Angelika Werthmann" AFFILIATION="NI">
kirjalikult. - (DE) Hääletasin Georgios Stavrakakise raporti poolt, milles ta kutsub Euroopa Kontrollikoda üles allutama (tegutsemise pikkuse mõttes) noort Euroopa Kemikaaliametit tulemuslikkusaudititele. Kättesaadavate andmete alusel soovitati ameti eelarve täitmisele heakskiit anda, kuna amet on juba esitanud andmed, mida nõutakse teistelt ametitelt tulevikus (nagu lisas esitatav tabel, millelt on näha kahe järjestikuse majandusaasta arvnäitajate võrdlus).
<SPEAKER ID="231" NAME="Zigmantas Balčytis" AFFILIATION="S&amp;D">
kirjalikult. - (LT) Toetasin raportit ja otsust anda heakskiit Euroopa Keskkonnaameti 2009. majandusaasta eelarve täitmisele. Kontrollikoda otsustas, et keskuse 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Amet on sõltumatu keskkonnateabe usaldusväärne pakkuja liidu kõikidele institutsioonidele, liikmesriikidele ja otsuseid tegevatele organitele. Nõustun raportööriga, et amet peab esitama võrdluse tegevusest, mis toimus eelarve täitmisele heakskiidu andmise aastal ja eelnenud majandusaastal. Amet peab edasi arendama oma teabeedastusviise, et tekitada suuremat meediakajastust oma järeldustele ja nõnda soodustada avalikku arutelu oluliste keskkonnakaitseküsimuste üle. Taolised meetmed võivad viia läbipaistvama tööviisini ja üldsuse suurema huvini ameti töö vastu.
<SPEAKER ID="231" NAME="Slavi Binev" AFFILIATION="NI">
kirjalikult. - (BG) Miks peaksime rahastama ameteid, kes jätavad rakendamata siseauditi talituse tehtud soovitused? 2006. aastal tehti 27 soovitust, millest on seni rakendatud ainult üheksa. See paneb mind mõtlema, et Euroopa Keskkonnaamet ei tegutse nõuetekohaselt ja selle rahastamine tuleb katkestada.
<SPEAKER ID="231" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Keskkonnaameti 2009. aasta eelarve täitmisele, kuna minu arvates on töö, mida ta teeb, tänapäeval oluline. Seetõttu arvan, et nimetatud olulisi probleeme on tõesti tarvis lahendada, kuid kaotamata silmist pikaajalisi strateegilisi eesmärke.
<SPEAKER ID="232" NAME="Edite Estrela" AFFILIATION="S&amp;D">
kirjalikult. - (PT) Hääletasin raporti poolt, mis käsitleb heakskiidu andmist Euroopa Keskkonnaameti 2009. majandusaasta eelarve täitmisele, kuna see aitab kontrollida, kuidas Euroopa institutsioonid raha kasutavad. Pean seda väga oluliseks institutsiooniks, konkreetselt seoses kliimamuutusega kohanemise, ökosüsteemide hindamise, säästva tarbimise ja tootmise ning loodusõnnetuste ennetamise ja juhtimisega.
<SPEAKER ID="232" NAME="Diogo Feio" AFFILIATION="PPE">
kirjalikult. - (PT) Euroopa Keskkonnaameti eesmärk on teha keskkonna kohta kättesaadavaks usaldusväärset ja sõltumatut teavet. Euroopa Keskkonnaameti volitustel on kaks tahku: esiteks Euroopa Liidu liikmesriikide toetamine majanduspoliitika koostamisel, mis hõlmab keskkonnakaitse küsimusi ja säästvust; teiseks keskkonnateabe koordineerimisel Euroopa keskkonnateabe- ja keskkonnavaatlusvõrgu kaudu.
<P>
Euroopa Keskkonnaameti tähelepanelikku järelvalvet õigustavate oluliste küsimuste hulka kuuluvad keskkonnaseisundi hindamine; keskkonnasuundumuste, sealhulgas keskkonnale avalduva surve aluseks olevad ühiskondlikud ja majanduslikud tegurid, väljaselgitamine; keskkonnapoliitika ning selle tulemuslikkuse jälgimine; tulevikusuundumuste ja -probleemide ennustamine.
<SPEAKER ID="233" NAME="João Ferreira" AFFILIATION="GUE/NGL">
kirjalikult. - (PT) Raportöör teeb tähelepanekuid ja soovitusi, mida tuleks meie arvates Euroopa Keskkonnaameti eelarveprotsesside puhul arvesse võtta. Samal ajal tõstetakse esile olulisi puudusi Euroopa Keskkonnaameti värbamisprotsessides, mis seavad kahtluse alla protsessi läbipaistvuse, nimelt: vabade töökohtade kuulutustes ei täpsustatud varunimekirjadesse pandavate kandideerijate maksimumarvu, kirjalikel katsetel ja töövestlustel kasutatavaid küsimusi ei otsustatud enne kandideerimisavalduste läbivaatamist, valimiskomisjonide otsused olid ebapiisavalt dokumenteeritud, töövestlusele kutsumise või varunimekirja lisamise künniseid ei määratud ette ning protokollid olid poolikud. Need on suured puudused, mis tuleb kiiresti parandada.
<P>
Euroopa Keskkonnaametil saab olla ja peaks olema oluline roll objektiivse, usaldusväärse ja võrreldava teabe kogumisel Euroopa keskkonna kohta ning selle kättesaadavaks tegemisel juurdepääsetaval ja põhjalikul viisil. Sellest hoolimata on oluline teha jõupingutusi, et tagada parem koostöö, ühendatus ja koordinatsioon pädevate institutsioonidega liikmesriikides, soodustades koostoimet ja teabe paremat ringlust.
<SPEAKER ID="233" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada Euroopa Keskkonnaameti 2009. majandusaasta raamatupidamisaruannete sulgemise. Kontrollikoda teatas, et eelarve koostamise ebapiisavalt range protsess tingib olulist arvu eelarveülekandeid, millest on puudutatud enamik eelarveridu (võrdudes 8% ameti eelarvest). See märgib konkreetselt, et mõned ülekannetest on tinginud samade eelarverubriikide järjestikusi suurenemisi ja vähenemisi, samas kui mõnesid assigneeringuid ei kasutatud ning need kanti aasta jooksul üle teistele ridadele. Seetõttu arvan, et eelarve koostamise protsess peaks olema rangem, kuna suur osa rahalistest vahenditest pärineb liidu toetustest.
<SPEAKER ID="233" NAME="Giovanni La Via" LANGUAGE="IT">
Finantskontroll Euroopa Liidu eelarve täitmise üle toimub kolmel tasandil: sisekontroll iga institutsiooni sees; väliskontroll, mida teostab Euroopa Kontrollikoda; eelarve täitmisele heakskiidu andmise menetlus, mida teostab Euroopa Parlament. Tänase hääletusega antakse heakskiit Euroopa Keskkonnaameti 2009. majandusaasta eelarve täitmisele. Hääletasin poolt, sest kontrollikoja ja eelarvekontrollikomisjoni teostatud auditid näitasid, et ameti kõik tehingud on täiesti seaduslikud ja korrektsed. Lisaks arvan, et amet teeb väga olulist tööd, ja toetan hiljuti tehtud jõupingutusi kaasata üldsust enam olulistes keskkonnakaitseküsimustes, nagu kliimamuutus, bioloogiline mitmekesisus ja loodusressursside majandamine.
<SPEAKER ID="234" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Keskkonnaameti eelarve täitmisele. Kutsun aga ametit üles parandama aasta lõpuks teabe täpsust, mida operatiivosakonnad esitavad tekkepõhiste kulude arvestamise kohta.
<SPEAKER ID="234" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Keskkonnaameti 2009. majandusaasta raamatupidamise aruannete kohta ja Euroopa Keskkonnaameti vastuseid, hääletasin otsuse poolt, millega antakse heakskiit Euroopa Keskkonnaameti tegevdirektori tegevusele ameti 2009. aasta eelarve täitmisel.
<SPEAKER ID="235" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Keskkonnaameti 2009. saasta eelarve täitmisele.
<SPEAKER ID="236" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Keskkonnaameti tegevdirektori tegevusele ameti 2009. aasta eelarve täitmisel. Parlament tervitab konkreetselt ametit sõltumatu kindla keskkonnateabe usaldusväärse pakkujana liidu kõikidele institutsioonidele, liikmesriikidele ja otsuseid tegevatele organitele.
<SPEAKER ID="237" NAME="Angelika Werthmann" AFFILIATION="NI">
kirjalikult. - (DE) Hääletasin selle poolt, et anda heakskiit eelarve täitmisele, arvestades asjaolu, et kontrollikoda tegi teatavaks, et on saanud piisava kinnituse, et 2009. aasta kohta esitatud raamatupidamise aruanded on seaduslikud ja korrektsed. Euroopa Keskkonnaamet on teinud viimastel aastatel olulist tööd, pakkudes sõltumatut usaldusväärset teavet ja andmeid keskkonnavaldkonnas, mis tekitab olulist muret suurele osale Euroopa kodanikest, nagu ilmnes petitsioonikomisjoni aastaaruannetest. Toetan samuti raporti nõudmist, et Euroopa Kontrollikoda teostaks ameti tulemuslikkuse auditeid.
<SPEAKER ID="238" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin Euroopa Parlamendi otsust anda heakskiit Euroopa Toiduohutusameti 2009. majandusaasta eelarve täitmisele. Kontrollikoda otsustas, et ameti 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed. Nõustun raportööriga, et amet peaks tugevdama liigendatud assigneeringutega seotud eelarveprotsesside planeerimist ja jälgimist. Amet peab parandama eelarvejuhtimist, et vähendada ülekandmise suurt summat. Ametil on samuti vaja tagada, et tema nõu oleks kvaliteetne ja sõltumatu, et tagada liidu ohutusnormide täitmine ning teaduslik tipptase ja sõltumatus kõikides küsimustes, millel on otsene või kaudne mõju toidule ja toiduohutusele ning taimekaitsele.
<SPEAKER ID="238" NAME="Izaskun Bilbao Barandica" LANGUAGE="ES">
Hääletasin raporti poolt seetõttu, et kontrollikoda on teinud teatavaks, et on saanud piisava kinnituse, et Euroopa Toiduohutusameti 2009. aasta raamatupidamisaruanded on usaldusväärsed ning et aluseks olevad tehingud on seaduslikud ja korrektsed, ja seetõttu, et 5. mail 2010 andis Euroopa Toiduohutusameti tegevdirektorile heakskiidu Euroopa Toiduohutusameti 2008. aasta eelarve täitmisele.
<P>
Hääletasin samuti poolt seetõttu, et ehkki ta peaks tugevdama eelarveprotsessi planeerimist ja järelvalvet, nõustun, et Euroopa Toiduohutusametil on vaja tagada, et tema nõu oleks kvaliteetne ja sõltumatu, et tagada liidu ohutusnormide täitmine ja teaduslik tipptase ning sõltumatus kõikides küsimustes, millel on otsene või kaudne mõju toidule ja toiduohutusele ning taimekaitsele.
<SPEAKER ID="238" NAME="Slavi Binev" AFFILIATION="NI">
kirjalikult. - (BG) Me ei saa jätta tähele panemata asjaolu, et kolm aastat järjest - 2006, 2007 ja 2008 - lükkas Euroopa Toiduohutusamet edasi suure osa oma operatiivtegevuse kulukohustusi. Veelgi vastuolulisem on asjaolu, et kontrollikoda teatas raskustest ameti 2009. aasta töökava rakendamisel. Nendel põhjustel arvan, et ametile ei tuleks anda eelarve täitmise heakskiitu, sest Euroopa maksumaksjad ei vääri seda, et nende raha kulutatakse ametile, mis ei tule toime talle usaldatud kulukohustustega.
<SPEAKER ID="238" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Toiduohutusameti 2009. aasta üldeelarve täitmisele mitte ainult seetõttu, et kontrollikoda on kuulutanud, et aluseks olevad tehingud on seaduslikud ja korrektsed, vaid ka seetõttu, et amet on eraldanud osa raha oma reservist hulga oluliste projektide lõpetamiseks, näiteks infrastruktuuri-, infotehnoloogia arendamise ja teaduskoostöö valdkonnas. Arvan, et täiendavaid auditeid tuleks teostada teatud raha kasutamisele ning et parandada tuleks eelarvejuhtimist, et vähendada ülekandmiste suurt arvu.
<SPEAKER ID="239" NAME="Edite Estrela" AFFILIATION="S&amp;D">
kirjalikult. - (PT) Hääletasin raporti poolt, mis käsitleb heakskiidu andmist Euroopa Toiduohutusameti 2009. majandusaasta eelarve täitmisele, kuna ta aitab kontrollida, kuidas Euroopa institutsioonid raha kasutavad. Arvan, et Euroopa Toiduohutusamet peaks jätkama teadusliku tipptaseme ja sõltumatuse tagamist, mis tähendab, et on vaja Euroopa Toiduohutusameti personali ning Euroopa Toiduohutusametis töötavate asjatundjate huvide deklareerimist puudutavaid meetmeid.
<SPEAKER ID="239" NAME="Diogo Feio" AFFILIATION="PPE">
kirjalikult. - (PT) Euroopa Toiduohutusameti töö puudutab toiduainete tootmise ja tarnimise kõiki järke, esmatootmisest tarbijate varustamiseni toiduainetega, hõlmates loomatoidu ohutust. See kogub teavet ja analüüsib uusi teaduslikke edasiminekuid, et tuvastada ning hinnata kõiki toiduahelat ähvardavaid võimalikke ohte. See võib võtta ette mis tahes küsimuse teadusliku hindamise, millel võib olla otsene või vahetu mõju toiduainete tarnimise ohutusele, sealhulgas loomade tervise või heaolu ja taimetervisega seotud küsimustes. Kui toiduohutus on üks põhinõudmisi ja suurimaid muresid turul, kus on üle 500 miljoni tarbija, siis selle hindamise ja uurimise viis nõuab äärmiselt kõrgel tasemel professionaalsust, tulemuslikkust ja erapooletust. Liit on toetanud suutlikkust toiduainete liikide järelevalveks n-ö põllust kahvlini, kuid oluline on tunnistada, et palju on veel teha.
<SPEAKER ID="239" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada Euroopa Toiduohutusameti 2009. majandusaasta raamatupidamisaruannete sulgemise. Euroopa Kontrollikoda on teinud teatavaks, et on saanud piisava kinnituse, et 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed.
<SPEAKER ID="239" NAME="Giovanni La Via" LANGUAGE="IT">
Esmalt sooviksin tänada kõiki raportiga töötanud inimesi ja kiita Euroopa Toiduohutusametit, mis on pidanud lugu vajadusest pakkuda kvaliteetset sõltumatut nõu, et tagada ohutusnormide täitmine ja lisaks ka teaduslik tipptase ning sõltumatus kõikides küsimustes, millel on toiduohutusele otsene või kaudne mõju. Kahjuks pean nimetama mõnd probleemi, millest kontrollikoda teatas pärast 2009. aasta töökava rakendamise ajal teostatud auditeid. Seetõttu lisandub minu hääl üleskutsetele, et amet rakendaks vajalikke meetmeid nende puuduste kõrvaldamiseks, mis igal juhul ei ole teinud olematuks 2009. majandusaasta eelarve üldist korrektsust ja usaldusväärsust.
<SPEAKER ID="240" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Toiduohutusameti eelarve täitmisele, kuid on kahetsusväärne, et kolmandat aastat järjest tõstis kontrollikoda esile asjaolu, et eelmisest aastast üle kantud operatiivtegevuse kulukohustused tuli tühistada (19% 2008. aastast üle kantud operatiivtegevuse kulukohustustest, 37% 2007. aastast üle kantud operatiivtegevuse kulukohustustest ja 26% 2006. aastast üle kantud operatiivtegevuse kulukohustustest). Parlament soovitab ametil tungivalt olukorda muuta ja teavitada kontrollikoda rakendatud meetmetest.
<SPEAKER ID="240" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Toiduohutusameti 2009. majandusaasta raamatupidamise aruannete kohta ja Euroopa Toiduohutusameti vastuseid, hääletasin otsuse poolt, millega antakse heakskiit Euroopa Toiduohutusameti tegevdirektori tegevusele ameti 2009. aasta eelarve täitmisel.
<SPEAKER ID="241" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Toiduohutusameti tegevdirektori tegevusele ameti 2009. aasta eelarve täitmisel.
<SPEAKER ID="242" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Toiduohutusameti tegevdirektori tegevusele ameti 2009. aasta eelarve täitmisel. Parlament kiidab ametit selle eest, et ta on esitanud kontrollikoja 2009. aasta aruandele lisatud tabelis võrdluse tegevusest, mis toimus 2008. ja 2009. aastal, nii et eelarve täitmist kinnitaval asutusel oleks võimalik hinnata keskuse tulemusi aasta-aastalt tulemuslikumalt. Parlament kiidab samuti asjaolu, et amet on suurendanud temaatiliste dokumentide ja poliitikainfotundide arvu.
<SPEAKER ID="243" NAME="Angelika Werthmann" AFFILIATION="NI">
kirjalikult. - (DE) Euroopa Toiduohutusameti puhul ei ole ma läinud kaasa raportööri soovitusega anda kättesaadavate andmete alusel heakskiit eelarve täitmisele; ilmsed puudused eelarvejuhtimises on lihtsalt liiga suured. Siseauditi talitus on teinud 48 soovitust toetuste juhtimise kohta, millest 27 jäävad isegi ülioluliste kategooriasse. Lisaks on muresid võimalike huvide konfliktide ning puuduliku läbipaistvusega.
<SPEAKER ID="244" NAME="Zigmantas Balčytis" AFFILIATION="S&amp;D">
kirjalikult. - (LT) Toetasin raportit ja otsust anda heakskiit Euroopa Narkootikumide ja Narkomaania Seirekeskuse 2009. majandusaasta eelarve täitmisele. Kontrollikoda otsustas, et keskuse 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed. Toetan keskuse otsust hallata teabe kogumiseks ja vahetamiseks arvutipõhist võrku nimega Narkootikumide ja Narkomaania Euroopa Teabevõrk. Võrk ühendab riigisisesed narkootikumide teabevõrgud, liikmesriikide erialakeskused ja keskusega koostööd tegevate rahvusvaheliste organisatsioonide teabesüsteemid. Nõustun raportööriga, et keskus peaks kaaluma Gantti graafiku lisamist iga operatiivtegevuse kavandamisse, et tähistada kompaktselt ajahulka, mis personaliliikmel projektile kulub, ja soodustada tulemuste saavutamisele suunatud lähenemist. Arvan samuti, et on oluline, et keskus parandaks tegevuse kavandamist ja järelvalvet, et vähendada ülekandmist järgmisse aastasse. Toetan keskuse otsust esitada Euroopa Parlamendile siseauditi raport keskuse kohta, sest see on märk läbipaistvusest ja parimast tavast.
<SPEAKER ID="245" NAME="Izaskun Bilbao Barandica" LANGUAGE="ES">
Hääletasin Euroopa Narkootikumide ja Narkomaania Seirekeskuse 2009. aasta eelarve täitmisele heakskiidu andmise poolt. Nagu eelmistel juhtudel, on kontrollikoda teinud teatavaks, et tema tegevus on seaduslik ja korrektne. Tuleks võtta arvesse, et parlament andis heakskiidu eelarve täitmisele mais. Keskuse juhtimine tundub minu jaoks olevat ülioluline ja mul oli väga hea meel Narkootikumide ja Narkomaania Euroopa Teabevõrgu loomise üle, mis võimaldab suuremat kontakti riigisiseste narkootikumide teabevõrkude ja erialakeskuste vahel parima tava jagamiseks. Pean raamistiku esitamist võrdluseks 2009. ja 2008. aastaga positiivseks, kuna see on aidanud analüüsida keskuse tegevuse suurenemist.
<SPEAKER ID="245" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Narkootikumide ja Narkomaania Seirekeskuse 2009. aasta üldeelarve täitmisele, kuna see on majandanud oma vahendeid targalt ja kooskõlas eelmiste prognoosidega. Nagu raportist ilmneb, saab majandamist veelgi täiustada, eelkõige raha majandamisel ja ülekandmise analüüsimisel.
<SPEAKER ID="245" NAME="Diogo Feio" AFFILIATION="PPE">
kirjalikult. - (PT) Seirekeskusel on Euroopa kontekstis väga oluline roll. Teda on volitatud esitama objektiivset usaldusväärset ja võrreldavat teavet, mis võimaldab Euroopa Liidule ning selle liikmesriikidele ulatuslikku vaadet narkomaania ja selle tagajärgede nähtusele.
<P>
Teavet puudutav rangus tähendab, et on vaja võrdset rangust raamatupidamisaruannetes. Loodan, et seirekeskus jätkab ka edaspidi talle usaldatud ülesande tõelist ja täpset täitmist ning et ta teeb seda, juhtides samal ajal oma eelarvet parimate võimete kohaselt. Loodan samuti, et teave, mida ta kogub, aitab liikmesriikidel jälgida tähelepanelikult selle nuhtluse põhjuseid ja tagajärgi ning osutada radadele ning lahendustele, mis võimaldavad selle all kannatavatel eurooplastel vabaneda sõltuvusest, mis hukutab neid ja nende peresid.
<SPEAKER ID="245" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada Euroopa Narkootikumide ja Narkomaania Seirekeskuse 2009. majandusaasta raamatupidamisaruannete sulgemise. Samal ajal oli keskuse eelarve 2,25% väiksem selle 2008. aasta eelarvest.
<SPEAKER ID="245" NAME="Giovanni La Via" LANGUAGE="IT">
Finantskontroll Euroopa Liidu eelarve täitmise üle toimub kolmel tasandil: sisekontroll iga institutsiooni sees; väliskontroll, mida teostab Euroopa Kontrollikoda; eelarve täitmisele heakskiidu andmise menetlus, mida teostab Euroopa Parlament. Tänase hääletusega anti heakskiit Euroopa Narkootikumide ja Narkomaania Seirekeskuse 2009. majandusaasta eelarve täitmisele. Hääletasin poolt kontrollikoja raporti alusel, milles tehti teatavaks, et kontrollikoda on saanud piisava kinnituse, et raamatupidamisaruanded on usaldusväärsed ning et aluseks olevad tehingud on seaduslikud ja korrektsed. Toetan keskuse otsust rajada teabe kogumiseks ja vahetamiseks arvutipõhine võrk nimega Narkootikumide ja Narkomaania Euroopa Teabevõrk ning seda hallata. Võrk ühendab riigisisesed narkootikumide teabevõrgud, liikmesriikide erialakeskused ja keskusega koostööd tegevate rahvusvaheliste organisatsioonide teabesüsteemid.
<SPEAKER ID="246" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Narkootikumide ja Narkomaania Seirekeskuse eelarve täitmisele, ning seda tehes toetan asjaolu, et keskus on veelgi täiustanud iga-aastast prognoosdokumenti asjaomastele komisjoni talitustele, et õigustada keskuse kvartaalset taotlust liidu eraldatud iga-aastase toetuse järgmise osamakse väljamaksmiseks.
<SPEAKER ID="246" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Narkootikumide ja Narkomaania Seirekeskuse 2009. majandusaasta raamatupidamise aruannete kohta ning Euroopa Narkootikumide ja Narkomaania Seirekeskuse vastuseid, hääletasin otsuse poolt, millega antakse heakskiit Euroopa Narkootikumide ja Narkomaania Seirekeskuse tegevdirektori tegevusele keskuse 2009. aasta eelarve täitmisel.
<SPEAKER ID="247" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Narkootikumide ja Narkomaania Seirekeskuse direktori tegevusele ameti 2009. aasta eelarve täitmisel.
<SPEAKER ID="248" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Narkootikumide ja Narkomaania Seirekeskuse tegevdirektori tegevusele ameti 2009. aasta eelarve täitmisel. Parlament toetab keskuse algatust hallata teabe kogumiseks ja vahetamiseks arvutipõhist võrku nimega Narkootikumide ja Narkomaania Euroopa Teabevõrk. Parlament märgib, et võrk ühendab riigisisesed narkootikumide teabevõrgud, liikmesriikide erialakeskused ja keskusega koostööd tegevate rahvusvaheliste organisatsioonide teabesüsteemid.
<SPEAKER ID="249" NAME="Angelika Werthmann" AFFILIATION="NI">
kirjalikult. - (DE) Hääletasin eelarve täitmisele heakskiidu andmise poolt. 2009. aasta raamatupidamise aruanded loeti korrektseks. Euroopa Narkootikumide ja Narkomaania Seirekeskus on olnud oma eelarve haldamisel eeskujulik. Seirekeskus on juba esitanud tabeli, milles võrreldakse 2008. ja 2009. majandusaastat - mitte ainult arvnäitajaid (millest ilmneb raha vähenemine 2,25% võrreldes 2008. aastaga), vaid ka rakendatud meetmeid. Täieliku läbipaistvuse tagamiseks soovib Euroopa Narkootikumide ja Narkomaania Seirekeskus esitada siseauditi talituse täieliku aruande.
<SPEAKER ID="250" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin Euroopa Parlamendi otsust anda heakskiit Euroopa Meresõiduohutuse Ameti 2009. majandusaasta eelarve täitmisele. Kontrollikoda otsustas, et ameti 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Nõustun raportööriga, et ametil tuleks kaaluda Gantti graafiku lisamist iga operatiivtegevuse kavandamisse, et tähistada kompaktselt ajahulka, mis personaliliikmel projektile kulub, ja soodustada tulemuste saavutamisele suunatud lähenemist. Amet peaks esitama võrdluse tegevusest, mis toimus eelarve täitmisele heakskiidu andmise aastal, nii et Euroopa Parlamendil oleks võimalik hinnata agentuuri tulemusi aasta-aastalt tulemuslikumalt. 2009. aastal märkis kontrollikoda uuesti eelarveülekannete suurt arvu; mistõttu peab amet jätkama planeerimise ja järelevalve täiustamist, et eelarveülekannete arvu vähendada. Ametil tuleb rakendada ka meetmeid puuduste ületamiseks personali valikumenetlustes, mis seavad ohtu selle protsessi läbipaistvuse.
<SPEAKER ID="251" NAME="Izaskun Bilbao Barandica" LANGUAGE="ES">
Hääletasin raporti poolt. Kontrollikoda otsustas, et ameti raamatupidamisaruanded on usaldusväärsed ja et aluseks olevad tehingud on seaduslikud ning korrektsed. Oma seisukohale jõudnuna pean ameti viieaastase mitmeaastase plaani kasutuselevõtmist positiivseks, ehkki - nagu kontrollikoda ütleb - tuleks parandada eelarve planeerimist ja -juhtimist. Siiski on hinnang ameti tegevustele olnud positiivne.
<SPEAKER ID="251" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Meresõiduohutuse Ameti 2009. aasta üldeelarve täitmisele, kuna vaatamata varasemasele mitmeaastase kava puudumisele ja olulisele murele 2008. aasta eelarveülekannete suure arvu pärast, on ameti juhtimine paranenud ja tervikuna oli kontrollikoda raamatupidamise aruannete ning selle aluseks olevate tehingute suhtes positiivsel seisukohal.
<SPEAKER ID="251" NAME="Diogo Feio" AFFILIATION="PPE">
kirjalikult. - (PT) Laevade Erika ja Prestige keskkonnaõnnetused on toonud ilmsiks vajaduse teha meresõiduohutuse nimel Euroopa tasandil enam. Ametil, mis asub sobivalt Lissabonis, on selles valdkonnas oluline pädevus, ning see väärib oma raskes töös toetust. Amet peaks aga tegema jõupingutusi oma planeerimis- ja järelvalvepoliitika täiustamiseks.
<SPEAKER ID="251" NAME="Giovanni La Via" LANGUAGE="IT">
Sooviksin esmalt tänada raportööri Georgios Stavrakakist oivalise töö eest! Hääletasin täna selle poolt, et anda heakskiit Euroopa Meresõiduohutuse Ameti 2009. majandusaasta eelarve täitmisele. Juhiksin tähelepanu asjaolule, et kontrollikoda on märkinud 2009. aastal suurt arvu eelarveülekandeid, ja minu hääl lisandub ametile esitatud nõudmisele teha tööd eelarve planeerimise ja järelevalve täiustamiseks tulevikus, et vähendada eelarveülekannete arvu.
<SPEAKER ID="252" NAME="Bogdan Kazimierz Marcinkiewicz" AFFILIATION="PPE">
kirjalikult. - (PL) Toetan Euroopa Meresõiduohutuse Ametit tema töös. Arvan samuti, et viieaastase strateegia kasutuselevõtmine 2010. aasta märtsis kujutab edasiminekut selle tegevuses ja tulevase töö parandamisel. Seetõttu otsustasin toetada heakskiidu andmist Euroopa Meresõiduohutuse Ameti 2009. majandusaasta eelarve täitmisele.
<SPEAKER ID="253" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Meresõiduohutuse Ameti 2009. aasta eelarve täitmisele, kuid kutsun ametit üles vähendama veelgi järelkulukohustuste (st enne vastavate eelarve kulukohustuste assigneeringute tegemist võetud juriidiliste kohustuste) arvu vähendamist. Parlament meenutab ametile, et alates 2006. aastast on kontrollikoda teatanud finantsmääruse artikli 62 lõike 1 rikkumistest; rõõmustab sellele vaatamata ameti jõupingutuste üle parandada olukorda eriotstarbelise koolitamise teel järelassigneeringute vältimiseks.
<SPEAKER ID="253" NAME="Maria do Céu Patrão Neves" AFFILIATION="PPE">
kirjalikult. - (PT) Selle raportiga antakse heakskiit Euroopa Meresõiduohutuse Ameti 2009. aasta raamatupidamise aruannetele.
<P>
Kuna kontrollikoda on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed, arvan, et parlamendil tuleks raport vastu võtta.
<P>
Tuleks aga rõhutada, et kontrollikoda on järjekordselt märkinud eelarveülekannete suurt arvu 2009. aastal (49 2009. aastal, 52 2008. aastal ja 32 2007. aastal), mistõttu on soovitav, et Euroopa Meresõiduohutuse Amet parandaks oma planeerimist ja järelvalvet, et vähendada sel moel ülekannete arvu.
<P>
Samuti on soovitav, et Euroopa Meresõiduohutuse Amet esitaks kontrollikoja järgmisele raportile lisatavas tabelis võrdluse tegevusest, mis toimus eelarve täitmisele heakskiidu andmise aastal ja eelnenud majandusaastal, nii et eelarve täitmist kinnitaval asutusel oleks võimalik hinnata Euroopa Meresõiduohutuse Ameti tulemusi aasta-aastalt tulemuslikumalt.
<SPEAKER ID="253" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Meresõiduohutuse Ameti 2009. majandusaasta raamatupidamise aruannete kohta ja Euroopa Meresõiduohutuse Ameti vastuseid, hääletasin otsuse poolt, millega antakse heakskiit Euroopa Meresõiduohutuse Ameti tegevdirektori tegevusele ameti 2009. aasta eelarve täitmisel.
<SPEAKER ID="254" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Meresõiduohutuse Ameti tegevdirektori tegevusele ameti 2009. aasta eelarve täitmisel.
<SPEAKER ID="255" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Meresõiduohutuse Ameti direktori tegevusele ameti 2009. aasta eelarve täitmisel. Parlament tunneb heameelt asjaolu üle, et kontrollikoda hindas 2009. majandusaasta raamatupidamise aruanded usaldusväärseks ning aluseks olevad tehingud kõikides olulistes punktides seaduslikuks ja korrektseks.
<SPEAKER ID="255" NAME="Dominique Vlasto" LANGUAGE="FR">
Hääletusega Euroopa Meresõiduohutuse Ameti 2009. aasta eelarve täitmisele heakskiidu andmise üle on parlamendil olnud võimalik kinnitada selle ameti head valitsemistava ja assigneeringute kasutamist kavatsetud otstarbel. Toetan hääletust, kuna see kinnitab uuesti parlamendi pühendumust ametile, mis etendab üliolulist rolli Euroopa merede järelvalvel. Arvestades, et surve meie merealale kasvab, on meil kohustus olla selle kasutamise suhtes väga valvsad. Seetõttu on mul iseäranis hea meel, et minu 2008. aasta raportis sisalduvatest ettepanekutest sadamate riigisisese juhtimise kohta on saanud Euroopa Meresõiduohutuse Ameti töö tugipõhimõtted. Need puudutavad näiteks laevade kontrolli ja ameti eri riigisiseste juhtimissüsteemide koordineerimist. Meri on ala, mis kuulub kõikidele eurooplastele ja mis on osa meie pärandist. Soodustades hea tava vahetamist, võideldes lakkamatult saastamise ja ebaseadusliku tegevusega merel ning ennetades õnnetusi, on meil võimalik mere kasvupotentsiaalist veel kaua kasu saada.
<SPEAKER ID="256" NAME="Angelika Werthmann" AFFILIATION="NI">
kirjalikult. - (DE) Ka Euroopa Meresõiduohutuse Ameti rahastamist kärbiti 2009. aastal 3,8%. Ameti ülesanded, mis hõlmavad keskkonnaõnnetusi merel, on iseäranis olulised ELi vete seisukorda arvestades. Hääletasin eelarve täitmisele heakskiidu andmise poolt, kuna loetletud puudused puudutasid peamiselt hankeid ja personali valikumenetlusi, samas kui Euroopa Kontrollikoda tegi 2009. aasta raamatupidamise aruannete kohta positiivse otsuse. Puudused tuleb aga 2010. aastal kõrvaldada ja siseauditi talituse kõik väga olulised soovitused tuleb rakendada, et eelarve täitmisele heakskiidu andmine saaks 2010. aastal õigustatud olla.
<SPEAKER ID="257" NAME="Zigmantas Balčytis" AFFILIATION="S&amp;D">
kirjalikult. - (LT) Toetasin raportit ja otsust anda heakskiit Euroopa Võrgu- ja Infoturbeameti 2009. majandusaasta eelarve täitmisele. Kontrollikoda otsustas, et ameti 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Nõustun raportööriga, et amet peaks tugevdama sisekontrolli, et veenduda, et lepingute ja hankemenetlusi kohaldatakse õigesti. Amet peab samuti esitama korrektset teavet oma finantsmenetluste ning asjaomaste finants- ja operatiivosaliste vastutusalade kohta. Euroopa Võrgu- ja Infoturbeameti personali valikumenetlustes ilmneb ikka veel puudusi, mis seab ohtu selle protsessi läbipaistvuse. Ametil tuleb olukorda parandada ja teavitada Euroopa Parlamenti rakendatud meetmetest. Nõustun samuti, et amet peaks rakendama järelkontrolli elukutselise teenuseosutaja abiga.
<SPEAKER ID="257" NAME="Izaskun Bilbao Barandica" LANGUAGE="ES">
Hääletasin raporti poolt. Tegin seda seetõttu, et kontrollikoda ütleb, et tal on piisavad kinnitused selle kohta, et Euroopa Võrgu- ja Infoturbeameti 2009. aasta raamatupidamisaruanded on usaldusväärsed ning et aluseks olevad tehingud on seaduslikud ja korrektsed, ning seetõttu, et 5. mail 2010 andis kontrollikoda heakskiidu Euroopa Võrgu- ja Infoturbeameti tegevdirektori tegevusele ameti 2008. aasta eelarve täitmisel. Nõustun aga, et tal tuleks parandada läbipaistvust seoses hinnangute ja inimesega, kes vastutab projektide, hankemenetluste ning võimalike eeskirjade eiramiste järelmeetmete eest.
<SPEAKER ID="257" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Võrgu- ja Infoturbeameti 2009. aasta üldeelarve täitmisele, olles lugenud sellest üksikasjalikust raportist kasutusele võetud menetluste korrektsusese ja konkreetsete valdkondade kohta, kus läbipaistvus näis olevat puudulik.
<SPEAKER ID="257" NAME="Diogo Feio" AFFILIATION="PPE">
kirjalikult. - (PT) Inimeste kontakti elektrooniliseks muutumise ja veebiplatvormide üha suurema kasutamise tõttu on Euroopa Liidul soovitatav paigutada küberohutus kategooriasse "oluline”. Nimelt koguneb Internetti üha suuremas koguses teavet ja inimesed kasutavad Internetti üha rohkem väga erinevate argitoimingute tarvis. Taoline olukord on toonud kaasa eraelu puutumatuse rikkumise ohtude ning ka andmete, teabe, helide või piltide kolmandate isikute poolse ebaseadusliku kasutamise hüppelise kasvu. Kontrollikoda on tõendanud raamatupidamisaruannete usaldusväärsust, kuid tõstab esile hulga asju, mis vajavad parandamist.
<SPEAKER ID="257" NAME="Pat the Cope Gallagher" LANGUAGE="GA">
Euroopa Meresõiduohutuse Amet on asutamisest saadik osutanud Euroopa Komisjonile ja liikmesriikidele äärmiselt olulist tuge, eriti meresõiduohutuse ja laevadelt pärit reostuse ennetamisel.
<SPEAKER ID="257" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada Euroopa Võrgu- ja Infoturbeameti 2009. majandusaasta raamatupidamisaruannete sulgemise. Kontrollikoda leidis aga puudusi hankeprotsessis, iseäranis raamlepingu eelarve alaarvestuses. Ameti 2009. aasta eelarve oli 3,5% väiksem 2008. aasta eelarvest. Arvan, et olemasolevad puudused tuleb kõrvaldada.
<SPEAKER ID="257" NAME="Giovanni La Via" LANGUAGE="IT">
Finantskontroll Euroopa Liidu eelarve täitmise üle toimub kolmel tasandil: sisekontroll iga institutsiooni sees; väliskontroll, mida teostab Euroopa Kontrollikoda; eelarve täitmisele heakskiidu andmise menetlus, mida teostab Euroopa Parlament. Tänase hääletusega anti heakskiit Euroopa Võrgu- ja Infoturbeameti 2009. majandusaasta eelarve täitmisele, lõpetades sellega menetluse 2009. aastaks. Hääletasin poolt kontrollikoja avalduse alusel, milles kontrollikoda kinnitas, et on saanud piisava kinnituse, et 2009. majandusaasta raamatupidamise aruanded on usaldusväärsed ja et aluseks olevad tehingud on seaduslikud ja korrektsed.
<SPEAKER ID="258" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Võrgu- ja Infoturbeameti eelarve täitmisele, ja märgin seda tehes pettunult, et eelmisest aastast saadik ei ole olnud edasiminekut 45 000 euro tagasimaksmisel, mis on käibemaksu summa, mille amet on maksnud ette vastuvõtvale liikmesriigile. Seetõttu soovitab parlament ametil tungivalt teavitada eelarve täitmist kinnitavat asutust, millal vastuvõttev liikmesriik tagasimakse teeb.
<SPEAKER ID="258" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Võrgu- ja Infoturbeameti 2009. majandusaasta raamatupidamise aruannete kohta ning Euroopa Võrgu- ja Infoturbeameti vastuseid, hääletasin otsuse poolt, millega antakse heakskiit Euroopa Võrgu- ja Infoturbeameti tegevdirektori tegevusele ameti 2009. majandusaasta eelarve täitmisel.
<SPEAKER ID="259" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Võrgu- ja Infoturbeameti tegevdirektori tegevusele ameti 2009. aasta eelarve täitmisel.
<SPEAKER ID="260" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Võrgu- ja Infoturbeameti direktori tegevusele ameti 2009. aasta eelarve täitmisel. Parlament rõhutab, et kontrollikoda on teatanud, et on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed.
<SPEAKER ID="261" NAME="Angelika Werthmann" AFFILIATION="NI">
kirjalikult. - (DE) Ma ei hääletanud eelarve täitmisele heakskiidu andmise poolt. Siseauditi talituse loetletud puuduseid on liiga palju ning need on liiga rängad. Ainult üks näide: Euroopa Võrgu- ja Infoturbeameti hangete uuesti läbivaatamise järel leiti selles valdkonnas veel nõrku külgi. Siseauditi talituse 18 soovitust ameti teenuste parandamiseks tuleb rakendada igakülgselt ja viivituseta. Kuna amet on 18 soovitusest lükanud tagasi koguni viis, siis näib, et selleks puudub isegi vajalik tahe.
<SPEAKER ID="262" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin Euroopa Parlamendi otsust anda heakskiit Euroopa Raudteeagentuuri 2009. majandusaasta eelarve täitmisele. Kontrollikoda teavitas Euroopa Parlamenti, et on saanud piisava kinnituse, et agentuuri 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Nõustun raportööriga, et kahe asukoha (Lille ja Valenciennes) kasutamine tegutsemiseks tekitab agentuurile täiendavaid kulusid. Seetõttu arvan, et nõukogu peab rakendama meetmeid, et muuta otsust, mis kohustab agentuuri pidama kaht asukohta. Arvan, et agentuur peaks esitama võrdluse tegevusest, mis toimus eelarve täitmisele heakskiidu andmise aastal ja eelmisel aastal, nii et Euroopa Parlamendil oleks võimalik hinnata agentuuri tulemusi aasta-aastalt tulemuslikumalt. Kiidan agentuuri laekuvate arvete tsentraliseeritud registreerimissüsteemi rakendamise eest pärast kontrollikoja märkusi. Meede on vajalik, et tagada kõikide arvete õigeaegne kirjendamine, ja aitab vältida hilinemisi maksete töötlemisel. Toetan agentuuri ettepanekut rajada siseauditi talitus, mille otstarve on pakkuda direktorile ja juhatusele tuge ja nõu riskijuhtimise ning sisekontrolli, riskihindamise ja siseauditi küsimustes.
<SPEAKER ID="263" NAME="Izaskun Bilbao Barandica" LANGUAGE="ES">
Hääletasin selle poolt, et anda heakskiit Euroopa Raudteeagentuuri 2009. majandusaasta eelarve täitmisele, kuna parlament andis agentuuri direktorile mais heakskiidu eelarve täitmisele. Nõustun aga - nagu raportis öeldakse - sellega, et assigneeringute ülekandmist on vaja paremini juhtida, kuna need rikuvad aastasuse eelarvepõhimõtet. Nõustun samuti kontrollikoja tähelepanekutega hilinemiste kohta hankemenetlustes. Minu arust on positiivne, et tehakse jõupingutusi võtta kasutusele laekuvate arvete tsentraliseeritud registreerimissüsteem, mida on vaja nende haldamise parandamiseks.
<SPEAKER ID="263" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Raudteeagentuuri 2009. aasta üldeelarve täitmisele, kuna raportist ilmneb, et tervikuna majandas ta oma vahendeid hästi. Nõustun samuti vajadusega teha hulk täiustusi raamatupidamisaruannete auditeerimise ja eelarve juhtimise valdkonnas, et vähendada ülekandmiste ning tühistamist taset, mis on ikka veel kõrge.
<SPEAKER ID="263" NAME="Diogo Feio" AFFILIATION="PPE">
kirjalikult. - (PT) Euroopa raudteesektor kannatab riigisiseste tehniliste ja ohutuseeskirjade ühildamatuse käes, mis on arengu seisukohast oluline puudus. Agentuuri ülesanne on seda lõhet vähendada ja ühised ohutuseesmärgid kehtestada. Kahe eraldi peakorteri pidamine nõuab suuremaid kulusid, mis võib-olla ei tohiks nii olla. Hilinemine paljude tegevuste puhul seab kahtluse alla aastasuse eelarvepõhimõtte, mis on põhjustanud eelarveassigneeringute ülekandmist.
<SPEAKER ID="263" NAME="Juozas Imbrasas" AFFILIATION="EFD">
kirjalikult. - (LT) Hoidusin dokumendi üle hääletamist, ehkki vastutav parlamendikomisjon otsustas kinnitada Euroopa Raudteeagentuuri 2009. majandusaasta raamatupidamisaruannete sulgemise. Agentuuri 2009. aasta eelarve oli 2008. aasta omast 16,6% väiksem. Kontrollikoda on teinud teatavaks, et on saanud piisava kinnituse, et agentuuri 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Murettekitav on, et väljendati muret kontrollikoja auditi käigus ilmnenud hankeprotsessi nõrkuste pärast: hankemenetluste tühistamised ja hilinemised, korduvad hilinemised maksete teostamisel ning töökavasse aasta jooksul tehtud olulised muutused. Kontrollikoda on tuvastanud puudusi põhivara inventari majandamisel, kuid märgib agentuuri kinnitust, et see parandatakse 2010. aasta raamatupidamisaruannetes. Arvan, et põhivara asukohta puudutav määramatus on järjekordne näide kahe asukoha kasutamisel tekkivatest probleemidest ja lisakuludest. See on ka põhjus, miks ma hääletusest hoidusin.
<SPEAKER ID="263" NAME="Giovanni La Via" LANGUAGE="IT">
Tänase resolutsiooniga annab parlament heakskiidu Euroopa Raudteeagentuuri direktori tegevusele agentuuri 2009. aasta eelarve täitmisel. Kahjuks tõi auditiprotsess päevavalgele hankemenetluste tühistamised ja hilinemised, korduvad hilinemised maksete teostamisel ning töökavasse aasta jooksul tehtud olulised muutused. Arvan, et taolisi probleeme tuleks eelseisvatel aastatel vältida. Siinkohal on mul väga hea meel, et agentuur on loonud siseauditi talituse, mille eesmärk on pakkuda tuge ning nõu sisekontrolli küsimustes.
<SPEAKER ID="264" NAME="Bogdan Kazimierz Marcinkiewicz" AFFILIATION="PPE">
kirjalikult. - (PL) Hääletasin selle poolt, et anda heakskiit Euroopa Raudteeagentuuri 2009. aasta üldeelarve täitmisele. Sellest hoolimata arvan, et nõukogu peaks astuma samme agentuuri asukohtadest ühe kõrvaldamiseks, kuna see on tarbetute lisakulude allikas ning agentuuril ei ole tõhusaks tegutsemiseks kaht asukohta tarvis. Lisaks tekitab mulle muret asjaolu, et agentuuri personalieeskirju ja nende rakendamise eeskirju ei ole järgitud.
<SPEAKER ID="265" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Raudteeagentuuri 2009. aasta eelarve täitmisele. Kontrollikoja tuvastatud põhivara inventari majandamise puudused on kahetsusväärsed, kuid võtan teadmiseks agentuuri kinnituse, et need parandatakse 2010. aasta raamatupidamisaruannetes. Parlamendi arvates on põhivara asukohta puudutav määramatus järjekordne näide kahe asukoha kasutamisel tekkivatest probleemidest ja lisakuludest.
<SPEAKER ID="265" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Raudteeagentuuri 2009. majandusaasta raamatupidamise aruannete kohta ja Euroopa Raudteeagentuuri vastuseid, hääletasin otsuse poolt, millega antakse heakskiit Euroopa Raudteeagentuuri tegevdirektori tegevusele agentuuri 2009. aasta eelarve täitmisel.
<SPEAKER ID="266" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Raudteeagentuuri direktori tegevusele agentuuri 2009. aasta eelarve täitmisel.
<SPEAKER ID="267" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Raudteeagentuuri direktori tegevusele agentuuri 2009. aasta eelarve täitmisel. Parlament tunneb muret, et kontrollikoda on uuesti esile tõstnud tühistamisi ja hilinemisi hankemenetlustes, korduvaid hilinemisi maksete teostamisel ning töökavasse aasta jooksul tehtud olulisi muutusi.
<SPEAKER ID="268" NAME="Angelika Werthmann" AFFILIATION="NI">
kirjalikult. - (DE) Hoidusin hääletamast, sest oleksin eelistanud eelarve täitmisele heakskiidu andmise edasilükkamist. Raportist ilmneb, et tegevusaruanne sisaldab ebapiisavalt teavet inimressursside planeerimise, eraldamise ja kasutamise kohta. Lisaks, kui vahendite mittekasutamise ja kavandatava kasutamise kohta nõutakse raportit vaid järgmiseks aastaks, siis sellega võetakse ainult piiratud ulatuses arvesse muret, mida Euroopa Kontrollikoda väljendas korduvate tühistamiste ja hilinemiste pärast hankemenetlustes.
<SPEAKER ID="269" NAME="Zigmantas Balčytis" AFFILIATION="S&amp;D">
kirjalikult. - (LT) Toetasin raportit ja otsust anda heakskiit Euroopa Koolitusfondi 2009. majandusaasta eelarve täitmisele. Kontrollikoda teavitas Euroopa Parlamenti, et fondi 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Tunnen heameelt fondi kavatsuse üle parandada fondi partnerriikides kutseõppe- ja kutsekoolitussüsteemide tulemuslikkust ning arendada rahvusvaheliste organisatsioonide ja kahepoolsete rahastajatega ühine metoodika fondi rolli täiustamiseks. Arvan, et fond peaks esitama võrdluse tegevusest, mis toimus eelarve täitmisele heakskiidu andmise aastal ja eelmisel aastal, nii et Euroopa Parlamendil oleks võimalik hinnata agentuuri tulemusi aasta-aastalt tulemuslikumalt. Nõustun raportööriga, et fond peab eelarveprotsessi rangemalt korraldama. See aitaks vältida eelarveülekannet märkimisväärset hulka. Toetan ka fondi algatust esitada Euroopa Parlamendile siseauditi talituse siseauditi raport fondi kohta.
<SPEAKER ID="269" NAME="Izaskun Bilbao Barandica" LANGUAGE="ES">
Hääletasin raporti poolt. Tegin seda seetõttu, et kontrollikoda ütleb, et ta on saanud piisava kinnituse, et Euroopa Koolitusfondi 2009. aasta raamatupidamisaruanded on usaldusväärsed ning et aluseks olevad tehingud on seaduslikud ja korrektsed, ja seetõttu, et 5. mail 2010 andis parlament heakskiidu Euroopa Koolitusfondi tegevdirektori tegevusele fondi 2008. aasta eelarve täitmisel. Nõustun raporti kogu sisuga ja tõstaksin esile, et Euroopa Koolitusfondi ettepanek esitada eelarve täitmist kinnitavale asutusele fondi kohta siseauditi talituse siseauditi raport, kuna see on märk läbipaistvusest, mida peaksid järgima kõik teised ametid.
<SPEAKER ID="269" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Koolitusfondi 2009. aasta eelarve täitmisele, kuna - nagu raportis rõhutatakse - raamatupidamisaruannete ja tehingute haldamine oli tervikuna seaduslik ning korrektne. Arvan aga, et puudulik läbipaistvus värbamisprotsessis ja Euroopa Pettustevastase Ameti algatatud uurimine on murettekitavad. Loodan, et fond rakendab küsimuses oma tulemuste parandamise nimel kohaseid meetmeid.
<SPEAKER ID="269" NAME="Diogo Feio" AFFILIATION="PPE">
kirjalikult. - (PT) Euroopa Koolitusfondi eesmärk on soodustada kutsekoolitussüsteemide arendamist kutsekoolitusealase koostöö tugevdamise ja abi koordineerimise kindlustamise teel. Euroopa Koolitusfondi tegevus hõlmab Euroopa Liidu kandidaatriike, Lääne-Balkani, Ida-Euroopa ja Kesk-Aasia riike ning Vahemere partnerriike. Kasutada oleva raha kulutamisel kutsekoolitusega seotud probleemidele arengumaades on vaja nii ettevaatlikkust kui ka rangust.
<SPEAKER ID="269" NAME="Juozas Imbrasas" LANGUAGE="LT">
Toetasin dokumenti, kuna vastutav parlamendikomisjon otsustas kinnitada Euroopa Koolitusfondi 2009. majandusaasta raamatupidamisaruannete sulgemise. On aga murettekitav, et väljendati muret kontrollikoja järelduste pärast seoses puuduliku läbipaistvusega värbamisprotsessis ja Euroopa Pettustevastase Ameti sekkumisega, kes on algatanud uurimise (OF/2009/0370). Kõik puudused tuleb kõrvaldada, et saavutada suurem läbipaistvus ja eemaldada Euroopa Koolitusfondi tööd puudutav määramatus.
<SPEAKER ID="269" NAME="Giovanni La Via" LANGUAGE="IT">
Arvestades kontrollikoja avaldust, et kontrollikoda on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed, hääletasin selle poolt, et anda heakskiit Euroopa Koolitusfondi 2009. majandusaasta eelarve täitmisele. On selge, et igal arutelul eelarve täitmisele heakskiidu andmise üle on oma konkreetne kontekst, ja tänase arutelu kontekst on majandus- ning finantskriis, mis on tekitanud hulgale liikmesriikidele finants- ja eelarveprobleeme. Nendele probleemidele vaatamata kiidan fondi kavatsuse eest parandada kutseõppe- ja kutsekoolitussüsteemide tulemuslikkust fondi partnerriikides (Torino protsess), võttes samas ette oma värbamisprotsessi põhjaliku läbivaatamise.
<SPEAKER ID="270" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Koolitusfondi 2009. aasta eelarve täitmisele, ja toetan fondi ettepanekut esitada eelarve täitmist kinnitavale asutusele fondi kohta siseauditi talituse siseauditi raport. Parlament peab seda märgiks läbipaistvusest, mida kõik teised ametid järgima peaksid.
<SPEAKER ID="270" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Koolitusfondi 2009. majandusaasta raamatupidamise aruannete kohta ja Euroopa Koolitusfondi vastuseid, hääletasin otsuse poolt, millega antakse heakskiit Euroopa Koolitusfondi tegevdirektori tegevusele fondi 2009. aasta eelarve täitmisel.
<SPEAKER ID="271" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Koolitusfondi tegevdirektori tegevusele 2009. aasta eelarve täitmisel.
<SPEAKER ID="271" NAME="Angelika Werthmann" LANGUAGE="DE">
Eelarve täitmisele on heakskiit antud. Raportis märgitakse positiivselt, et 2009. aasta eelarve annab tõese pildi koolitusfondi rahalisest olukorrast. Eelarvet vähendati võrreldes 2008. aastaga 0,5%. Täiendavaid potentsiaalseid sääste võimaldab suurem koostöö Euroopa Kutseõppe Arenduskeskusega. Koolitusfond loodab lahendada kriitikat pälvinud läbipaistmatuse personali värbamisel selle protsessi põhjaliku läbivaatamise ja muutmise teel.
<SPEAKER ID="272" NAME="Zigmantas Balčytis" LANGUAGE="LT">
Toetasin raportit ja otsust anda heakskiit Euroopa Tööohutuse ja Töötervishoiu Agentuuri 2009. majandusaasta eelarve täitmisele. Kontrollikoda teavitas Euroopa Parlamenti, et agentuuri 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Nõustun raportööriga, et agentuur peaks esitama tegevuse võrdluse, mis toimus eelarve täitmisele heakskiidu andmise aastal, nii et Euroopa Parlamendil oleks võimalik hinnata agentuuri tulemusi aasta-aastalt tulemuslikumalt. Toetan agentuuri ettepanekut käivitada 2020. aastaks ettenägelikkusmeetmed roheliste töökohtade tehnoloogiauuenduste ohutuse ja tervisemõju suhtes. Arvan, et agentuur peab vähendama tühistamiste määra ja teavitama Euroopa Parlamenti rakendatud meetmetest. Agentuur peab samuti pöörama erilist tähelepanu aasta lõpus ikka veel avatud kulukohustustele, et kasutada kulutamata raha hilisemate finants- ja juriidilise kohustuste katmiseks.
<SPEAKER ID="272" NAME="Lara Comi" LANGUAGE="IT">
Hääletasin täna selle poolt, et anda heakskiit Euroopa Tööohutuse ja Töötervishoiu Agentuuri 2009. majandusaasta eelarve täitmisele, sest arvan, et hoolimata vastuoludest, mille kontrollikoda tuvastas osa raha majandamisel, ja eeskirjade eiramistest hankemenetlustes, võib öelda, et tervikuna on juhtimine olnud hea. Lisaks toetan kontrollikoja märkusi vajaduse kohta parandada tegevuse kavandamist ja järelvalvet, et kasutada kättesaadavaid assigneeringuid võimalikult tõhusalt.
<SPEAKER ID="273" NAME="Edite Estrela" AFFILIATION="S&amp;D">
kirjalikult. - (PT) Hääletasin raporti poolt, mis käsitleb heakskiidu andmist Euroopa Tööohutuse ja Töötervishoiu Agentuuri 2009. majandusaasta eelarve täitmisele, kuna ta aitab kontrollida, kuidas Euroopa institutsioonid raha kasutavad. Esile tuleks tõsta ameti rahastamise mõju meetmetele, mis puudutavad töötavate naiste tervist ja ohutust.
<SPEAKER ID="273" NAME="Diogo Feio" AFFILIATION="PPE">
kirjalikult. - (PT) Amet vastutab tööohutust ja töötervishoidu puudutava kasuliku tehnilise, teadusliku ja majandusliku teabe esitamise eest liidu ametiasutustele, liikmesriikidele ning huvitatud pooltele. See teave on oluline, et oleks võimalik hinnata tööohutuse ja töötervishoiu tingimusi liidus ja Euroopa olemasolevaid parimaid tavasid selles valdkonnas.
<P>
Hoolimata kontrollikoja avaldusest, et ameti raamatupidamisaruanded on usaldusväärsed, ja asjaolust, et asutus koordineeris tulemuslikult ametite võrku 2009. majandusaasta eelarve täitmisele heakskiidu andmise protsessi ajal, tõstis raportöör esile, et amet ei esitanud piisavalt teavet teostatud meetmete võrdlemiseks järgnevate aastatega. Pean taolist teavet oluliseks ja kontrollikoja järgmise raporti lisana tuleks avaldada tabel, nagu on soovitatud.
<SPEAKER ID="273" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada Euroopa Tööohutuse ja Töötervishoiu Agentuuri 2009. majandusaasta raamatupidamisaruannete sulgemise. Kontrollikoda tuvastas hankemenetlusega seoses eeskirjade eiramise (raamlepingu kasutamine üle selle suurima väärtuse). Agentuuri eelarve 2009. aastaks oli 15 100 000 eurot, mis on 0,6% rohkem kui 2008. aastal. Arvan, et Euroopa Tööohutuse ja Töötervishoiu Agentuur peaks parandama hankeprotsessi nõrgad kohad.
<SPEAKER ID="273" NAME="Giovanni La Via" LANGUAGE="IT">
Arvestades kontrollikoja avaldust, et see on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed, hääletasin selle poolt, et anda heakskiit Euroopa Tööohutuse ja Töötervishoiu Agentuuri 2009. majandusaasta eelarve täitmisele. On selge, et igal arutelul eelarve täitmisele heakskiidu andmise üle on oma konkreetne kontekst, ning tänase arutelu kontekst on majandus- ja finantskriis, mis on tekitanud paljudele liikmesriikidele finants- ja eelarveprobleeme. Nendele raskustele vaatamata tunnustan agentuuri tehtud edusamme mõnedest vigadest hoolimata ja tema tulemuslikku tööd agentuuride võrgu koordinaatorina 2009. aasta eelarve täitmisele heakskiidu andmise protsessi ajal.
<SPEAKER ID="274" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Tööohutuse ja Töötervishoiu Agentuuri eelarve täitmisele. Toetan fondi ettepanekut esitada eelarve täitmist kinnitavale asutusele siseauditi talituse siseauditi raport. Kiidan agentuuri selle nimel tehtud oluliste edusammude eest! Parlament tunnistab, et kõik siseauditi talitusest agentuurile väljastatud väga olulised soovitused rakendati kohaselt ja need suleti, välja arvatud soovitus raamatupidamisaruannete süsteemide kinnitamise kohta, millele määrati osalise rakendamise tulemusena madalam järk "oluline”. Sellest lähtuvalt kutsub parlament agentuuri raamatupidajat üles kirjeldama raamatupidamisaruannete süsteemi kinnitamisel kasutatavat metoodikat; toetab ideed arendada koostööd olemasolevas ametitevahelises raamatupidajate võrgus, et tulla välja ühiste nõuetega ja arendada ühine metoodika raamatupidamisaruannete süsteemide kinnitamiseks ametites.
<SPEAKER ID="274" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euroopa Tööohutuse ja Töötervishoiu Agentuuri 2009. majandusaasta raamatupidamise aruannete kohta ja Euroopa Tööohutuse ja Töötervishoiu Agentuuri vastuseid, hääletasin otsuse poolt, millega antakse heakskiit Euroopa Tööohutuse ja Töötervishoiu Agentuuri tegevdirektori tegevusele agentuuri 2009. aasta eelarve täitmisel.
<SPEAKER ID="275" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Tööohutuse ja Töötervishoiu Agentuuri direktori tegevusele agentuuri 2009. aasta eelarve täitmisel.
<SPEAKER ID="276" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Tööohutuse ja Töötervishoiu Agentuuri direktori tegevusele agentuuri 2009. aasta eelarve täitmisel. Parlament toetab agentuuri ettepanekut käivitada 2020. aastaks nn ettenägelikkusmeetmed roheliste töökohtade tehnoloogiauuenduste ohutuse ja tervisemõju suhtes. Parlament märgib samuti, et andmeid koguti töötavate naiste tervise ja ohutuse kohta.
<SPEAKER ID="277" NAME="Angelika Werthmann" AFFILIATION="NI">
kirjalikult. - (DE) Eelarve täitmisele on antud heakskiit. Euroopa Tööohutuse ja Töötervishoiu Agentuuril, kus on esindatud nii tööandjad kui ka töötajad ja mis annab ettevõtetele nõu lihtsate ning efektiivsete mooduste kohta, millega parandada töötingimusi, on probleeme eeskirjade eiramisega hangete valdkonnas ja lisaks ka aastasuse eelarvepõhimõttega. Ühest küljest on agentuur juba andnud kinnituse, et pöörab erilist tähelepanu nendele probleemidele; lisaks on ta kindlustanud võimalikult suure läbipaistvuse siseauditi raporti esitamisega.
<SPEAKER ID="278" NAME="Zigmantas Balčytis" LANGUAGE="LT">
Hääletasin raporti poolt ja toetasin heakskiidu andmist Euratomi Tarneagentuuri 2009. majandusaasta eelarve täitmisele. Kontrollikoda teavitas Euroopa Parlamenti, et agentuuri 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Iseseisva eelarveta on agentuur komisjoniga de facto integreeritud. Nõustun raportööriga, et olukord on vastuolus agentuuri põhikirjaga ja et see tõstatab küsimuse selle kohta, kas peaksime agentuuri praegusel kujul ja praeguse korraldusega alles jätma.
<SPEAKER ID="278" NAME="Lara Comi" LANGUAGE="IT">
Hääletasin selle poolt, et anda heakskiit Euratomi Tarneagentuuri 2009. aasta üldeelarve täitmisele, sest ta on majandanud oma raha täpselt ja hoolikalt. Arvan aga, et on vaja - nagu raportis teatavaks tehakse - vaadata agentuuri õiguslik seisund üle ja seda muuta, kuna see on ikka veel komisjoniga integreeritud.
<SPEAKER ID="278" NAME="Diogo Feio" AFFILIATION="PPE">
kirjalikult. - (PT) Euroopa Aatomienergiaühendus (Euratom) töötab aatomienergia (konkreetselt teadusuuringute) ja tuumaenergia ohutu ning rahumeelse kasutamise suuniste koostamisega seotud valdkondades. Agentuuri loomisega seadis Euratom eesmärgiks maakide, toorme ning spetsiaalsete põlevate materjalide korrapärase ja õiglase tarne Euroopa Liidus. Hoolimata Fukushima jaamas toimunud õnnetusest tulenevale hiljutisest murest moodustab tuumaenergia osa Euroopa energiakasutusest. Agentuuri eesmärkide saavutamist võimaldavate mis tahes materjalide tarne on seetõttu oluline, kui soovitakse, et Eurotam tegevust jätkaks.
<P>
Raportöör on kinnitanud, et agentuur on tegelikult osa Euratomist ja et tal ei ole oma eelarvet, mis paneb mõtlema tema praeguse korralduse jätkumise kasulikkuse peale. Mul ei ole piisavalt teavet seisukoha võtmiseks, kuid arvan, et valida tuleks lahendus, mis maksab ELile kõige vähem ja pakub suurimat tõhusust ning läbipaistvust.
<SPEAKER ID="279" NAME="Catherine Grèze" LANGUAGE="FR">
Kui Euratomi eelarve on 5,5 miljardit eurot võrreldes 1,2 miljardi euroga taastuvenergiaallikate jaoks, keeldun põhimõtteliselt andmast heakskiitu Euratomi juhatuse tegevusele eelarve täitmisel. Peagi on käes aeg see suundumus ümber pöörata, mistõttu hoidusin raporti üle hääletamast.
<SPEAKER ID="279" NAME="Giovanni La Via" LANGUAGE="IT">
Sooviksin esmalt tänada raportööri tehtud oivalise töö eest. Nagu teame, toimub finantskontroll Euroopa Liidu eelarve täitmise üle kolmel tasandil: sisekontroll iga institutsiooni sees; väliskontroll, mida teostab Euroopa Kontrollikoda; eelarve täitmisele heakskiidu andmise menetlus, mida teostab Euroopa Parlament. Tänane hääletus lõpetab finantskontrollimenetluse heakskiidu andmisega Euratomi Tarneagentuuri 2009. aasta eelarve täitmisele, mille raamatupidamisarvestus hinnati seaduslikuks ja usaldusväärseks.
<SPEAKER ID="280" NAME="David Martin" AFFILIATION="S&amp;D">
kirjalikult. - Hääletasin selle poolt, et anda Euratomi Tarneagentuuri eelarve täitmisele heakskiit. Seda tehes märgin, et agentuur ei saanud tegevuse katteks toetusi. Komisjon kandis kõik 2009. aasta eelarve rakendamisel agentuurile tekkinud kulud. Olukord on püsinud sama 2008. aastal agentuuri loomisest saadik. Iseseisva eelarveta on agentuur faktiliselt osa komisjonist. Minu jaoks tõstatab see küsimuse, kas peaksime agentuuri praegusel kujul ja praeguse korraldusega alles jätma.
<SPEAKER ID="280" NAME="Paulo Rangel" AFFILIATION="PPE">
kirjalikult. - (PT) Arvestades kontrollikoja raportit Euratomi (Euroopa Aatomienergiaühenduse) Tarneagentuuri 2009. majandusaasta raamatupidamise aruannete kohta ja Euratomi Tarneagentuuri vastuseid, hääletasin otsuse poolt, millega antakse heakskiit Euratomi Tarneagentuuri tegevdirektori tegevusele agentuuri 2009. aasta eelarve täitmisel.
<SPEAKER ID="281" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euratomi Tarneagentuuri tegevdirektori tegevusele agentuuri 2009. aasta eelarve täitmisel.
<SPEAKER ID="282" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euratomi Tarneagentuuri peadirektori tegevusele agentuuri 2009. aasta eelarve täitmisel. Parlament rõhutab, et kontrollikoda on teatanud, et on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed.
<SPEAKER ID="283" NAME="Angelika Werthmann" AFFILIATION="NI">
kirjalikult. - (DE) Hoidusin hääletamast Euratomi Tarneagentuuri eelarve täitmisele heakskiidu andmise üle, kelle ülesanne on kindlustada, et Euroopa Liit on varustatud lõhustuvate materjalidega (sealhulgas ladustatud varudega). Raporti andmetel on hetkel vastuolusid agentuuri praeguses korralduses ja juriidilises vormis. See tõstatab küsimuse, kas peaksime agentuuri praegusel kujul ja praeguse korraldusega alles jätma. Oleksin soovinud küsimuse selgitamist, iseäranis arvestades, et kogu Euroopa mõtleb hetkel tuumaenergia üle uuesti järele.
<SPEAKER ID="284" NAME="Zigmantas Balčytis" LANGUAGE="LT">
Toetasin raportit ja otsust anda heakskiit Euroopa Elu- ja Töötingimuste Parandamise Fondi 2009. majandusaasta eelarve täitmisele. Kontrollikoda teavitas Euroopa Parlamenti, et fondi 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Toetan fondi kavatsust esitada võrdlus tegevusest, mis toimus eelarve täitmisele heakskiidu andmise aastal ja eelnenud majandusaastal. See võimaldab Euroopa Parlamendil hinnata tema tulemusi aasta-aastalt tulemuslikumalt. Arvan, et fondi aastateks 2005-2008 koostatud töökava järelhindamine on fondi seisukohast äärmiselt kasulik. Järelhindamine annab fondile kasulikke õppetunde ja soovitusi probleemide kohta, mis võivad tekkida tulevasel kavandamisetapil. Nõustun raportööriga, et fond peab arendama oma Eurofoundi tulemuslikkuse jälgimissüsteemi edasi, et kindlustada, et selle tulemuslikkuse jälgimise tulemused tagasisidestatakse otsuste tegemisse ja planeerimisse juhtimisel. Arvan samuti, et fond peab võtma meetmeid, et täiendada hangete valdkonnas oma hindamis- ja läbivaatamismenetlust, et vältida tulevikus hindamisvigu ja ebakõlasid, mille kontrollikoda tuvastas. Lisaks peab fond veenduma, et raha kasutatakse ainult siis, kui assigneeringud kinnitatakse.
<SPEAKER ID="284" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Elu- ja Töötingimuste Parandamise Fondi 2009. aasta üldeelarve täitmisele, kuna auditist, mille kontrollikoda raamatupidamisarvestusele ning aluseks olevatele tehingutele teostas, ilmneb, et fond on teinud õiget õigeaegset ja läbipaistvat tööd. Vaatamata mõnedele nõrkadele kohtadele värbamis- ja hankeprotsessis jään kindlaks oma arvamusele, et edusammudeks tulevikus on head võimalused ning et fond on pühendunud nende tegemisele.
<SPEAKER ID="285" NAME="Edite Estrela" AFFILIATION="S&amp;D">
kirjalikult. - (PT) Hääletasin raporti poolt, mis käsitleb heakskiidu andmist Euroopa Elu- ja Töötingimuste Parandamise Fondi 2009. majandusaasta eelarve täitmisele, kuna ta aitab kontrollida, kuidas Euroopa institutsioonid raha kasutavad. Ehkki kontrollikoda on kuulutanud tegevuse seoses tema raamatupidamise aruannetega seaduslikuks ja korrektseks, tuleks tõsta esile, et Eurofoundi esimestes raamatupidamisaruannetes oli olulisi lünki. Tulevikus peaks Eurofound rakendama õigesti aastalõpu menetlusi ja pidama kinni raamatupidamisaruannete esitamise tähtaegadest täiendava koolitamise ning vahendite kaudu.
<SPEAKER ID="285" NAME="Diogo Feio" AFFILIATION="PPE">
kirjalikult. - (PT) Euroopa Elu- ja Töötingimuste Parandamise Fond on liidu kolmepoolne organ, mis rajati 1975. aastal eesmärgiga soodustada Euroopas paremate töö- ja elutingimuste planeerimist ning rajamist. Konkreetsemalt hindab ja analüüsib see töö- ja elutingimusi, pakub kinnitatud arvamusi ja nõu põhiosalistele ELi sotsiaalpoliitika valdkonnas, aitab parandada elukvaliteeti ning pakub teavet sündmuste ja suundumuste, eriti nende kohta, mis toovad kaasa muutusi.
<P>
Raportöör tundis muret Eurofoundi personalijuhtimise läbipaistvuse üle ja seda muret jagasid ka eelarvekomisjoni teised liikmed. Arvan, et kasulik oleks seda muret hajutada.
<SPEAKER ID="285" NAME="Juozas Imbrasas" LANGUAGE="LT">
Toetasin dokumenti, kuna vastutav parlamendikomisjon otsustas kinnitada Euroopa Elu- ja Töötingimuste Parandamise Fondi 2009. majandusaasta raamatupidamisaruannete sulgemise. Fondi 2009. aasta eelarve oli 20 200 000 eurot, mis on 2008. majandusaastast 3,8% vähem. Kontrollikoda tõi aga päevavalgele vigu ja kõrvalekaldumisi ühe avatud hankemenetluse hindamisel, mis mõjutas selle kvaliteeti. Sel põhjusel peab fond rakendama meetmeid oma hindamis- ja läbivaatamismenetluse parandamiseks, et vältida taoliste vigade kordumist tulevikus. On kahetsusväärne, et kontrollikoda oli sunnitud tegema märkusi fondi eelarve- ja raamatupidamisaruande kohta, eriti selle kohta, et fondi esitatud esialgne ajutine raamatupidamisarvestus sisaldas suuri puudusi, osutades olulistele nõrkustele fondi finantskorralduses. Arvan, et tehtud tähelepanekuid ja väljendatud mure tuleb arvesse võtta ning et rakendada tuleb kohaseid meetmeid.
<SPEAKER ID="285" NAME="Giovanni La Via" LANGUAGE="IT">
Nii kontrollikoda kui ka eelarvekontrollikomisjon väljastasid positiivse arvamuse Euroopa Elu- ja Töötingimuste Parandamise Fondi 2009. majandusaasta eelarve täitmise kohta. Nendel põhjustel hääletas parlament täna selle poolt, et anda heakskiit 2009. majandusaasta eelarve täitmisele. Arvan, aga et on oluline tõsta esile teatud vigade ja kõrvalekallete esinemist, mille kontrollikoda tõi päevavalgele ühe hankemenetluse hindamisel, mis mõjutas selle kvaliteeti. Seetõttu ühineb minu hääl üleskutsega Euroopa Elu- ja Töötingimuste Parandamise Fondile rakendada meetmeid oma hindamis- ja läbivaatamismenetluse parandamiseks.
<SPEAKER ID="286" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa Elu- ja Töötingimuste Parandamise Fondi eelarve täitmisele, kuid kutsun fondi üles veenduma, et assigneeringuid tehakse kättesaadavaks ainult siis, kui vastav sihtotstarbeline tulu on laekunud. Parlament märgib tegelikult, et kontrollikoda teatas, et vastupidi finantsmäärusele (artikkel 19) ei sätestatud fondi eelarves konkreetseid rubriike sihtotstarbelisest tulust rahastatavatele eri meetmetele; parlament märgib lisaks, et lähtuvalt sihtotstarbelisest tulust rahastatavast meetmest eraldas fond 184 000 eurot, ehkki tegelikult laekunud sihtotstarbeline tulu oli ainult 29 000 eurot. On kahetsusväärne, et kontrollikoda oli sunnitud tegema märkusi fondi eelarve- ja raamatupidamisaruande kohta, eriti selle kohta, et fondi esitatud esialgne ajutine raamatupidamisarvestus sisaldas suuri puudusi, osutades olulistele nõrkustele fondi finantskorralduses. Parlament toetab fondi kinnitust, et fond kindlustab täiendava koolitamise ja vahendite kaudu selle, et aastalõpu menetluste rakendamine ning kinnipidamine raamatupidamisaruannete esitamise tähtaegadest on õige.
<SPEAKER ID="287" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Elu- ja Töötingimuste Parandamise Fondi direktori tegevusele fondi 2009. aasta eelarve täitmisel.
<SPEAKER ID="288" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Elu- ja Töötingimuste Parandamise Fondi direktori tegevusele fondi 2009. aasta eelarve täitmisel. Parlament märgib, et kontrollikoda tõi päevavalgele vigu ja kõrvalekaldeid ühe hankemenetluse hindamisel, mis mõjutas selle kvaliteeti. Parlament kutsub seetõttu fondi üles rakendama meetmeid oma hindamis- ja läbivaatamismenetluse parandamiseks, et vältida taoliste vigade kordumist tulevikus.
<SPEAKER ID="289" NAME="Angelika Werthmann" AFFILIATION="NI">
kirjalikult. - (DE) Jäin hääletusel selle eelarve täitmisele heakskiidu andmise üle erapooletuks. Raportis loetletakse paljud puudused, kuid samal ajal viidatakse selles Euroopa Elu- ja Töötingimuste Parandamise Fondi kinnitusele, et ta parandab need tulemuslikult. Ehkki seda tuleb tervitada, ei ole puuduste iseloomu arvestades (värbamisprotsessis esines puudusi juba 2006. aastal, Euroopa Kontrollikojale esitatud esialgsed raamatupidamisaruanded sisaldasid finantskorralduse nõrkadest kohtadest tulenevaid suuri vigu) võimalik hääletada eelarve täitmisele heakskiidu andmise poolt. Kvalifitseeritud personal peaks allutama Dublini fond üksikasjalikule auditile ja meil tuleks hääletada eelarve täitmisele heakskiidu andmise üle alles pärast seda, kui sellest tulenevad vajalikud muutused on tehtud.
<SPEAKER ID="290" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin heakskiidu andmist Eurojusti 2009. majandusaasta eelarve täitmisele. Kontrollikoja esitatud teabest lähtuvalt on Eurojusti 2009. majandusaasta raamatupidamise aruanded usaldusväärsed ning aluseks olevad tehingud on seaduslikud ja korrektsed. Toetan ameti ettepanekut lisada enda 2010. aasta üksuse kavadesse tulemuslikkuse põhinäitajad. Nõustun raportööriga, et amet peab teavitama Euroopa Parlamenti nendest põhinäitajatest ning nende seosest Eurojusti eesmärkide, eelarve ja töökavaga. Näitajate sidumine ameti eesmärkide, eelarve ja töökavaga võimaldab sidusrühmadel Eurojusti tulemusi paremini hinnata. Tuleb märkida, et kontrollikoda ei teinud märkusi ülekandmiste ja tühistamiste taseme kohta 2009. aastal. Kiidan ametit meetmete kehtestamise eest asjaomaste toodete ja teenuste turuväärtuse hindamiseks enne hankemenetlust.
<SPEAKER ID="290" NAME="Lara Comi" LANGUAGE="IT">
Hääletasin selle poolt, et anda heakskiit Eurojusti 2009. aasta eelarve täitmisele, kuna - nagu raportist ilmneb - ta on oma vahendeid äärmiselt hästi majandanud ning, kasutades oma finantsolukorra lahti mõtestamiseks paljusid näitajaid, on teinud seda äärmiselt läbipaistvalt. Kahetsusväärsed on aga pidevad nõuded, mida kontrollikojal on tulnud esitada avaliku hanke ja värbamismenetlustega seoses, millele ei ole ikka veel piisavat vastust ega lahendust laekunud.
<SPEAKER ID="290" NAME="Diogo Feio" AFFILIATION="PPE">
kirjalikult. - (PT) Eurojust on Euroopa Liidu organ, mis aitab teadlastel ja üldsuse esindajatel kogu ELis teha koostööd võitluses piiriülese kuritegevusega. See etendab teabe vahetamisel ja väljaandmismenetlustes põhirolli. Nende küsimuste eriline olulisus ja tundlikkus tingib vajaduse selle järele, et Eurojustil oleksid vahendid, mis võimaldaksid tal neid tulemuslikult lahendada, ehkki vajalikke vahendeid ei ole kunagi piisavalt, nagu õigusemõistmise ja kuritegevusevastase võitlusega kokkupuutumisel ilmneb.
<P>
Tulemuslik personalijuhtimine näib olevat Eurojusti põhiprobleem. Asjaolu, et 24% ametikohtadest Eurojustis on täitmata ning et eri juhtivaid ametkohti täidab väikse tulemuslikkusega personal, tekitab hirme Eurojusti tegevuse järjepidevuse ning tõhusa toimumise pärast.
<SPEAKER ID="290" NAME="Juozas Imbrasas" AFFILIATION="EFD">
kirjalikult. - (LT) Hoidusin hääletamast dokumendi üle, ehkki vastutav parlamendikomisjon otsustas kinnitada Eurojusti 2009. majandusaasta raamatupidamisaruannete sulgemise. Euroopa Kontrollikoda tegi teatavaks, et on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Hoidusin hääletamast, sest kontrollikoda on leidnud hankemenetlustes uusi puudusi - nagu eelneval kolmel aastal. Kontrollikoda on samuti uuesti märkinud puudusi värbamisprotsessi planeerimisel ja rakendamisel, ehkki toetus ametile oli 2009. aastal 6,4% rohkem kui 2008. aastal.
<SPEAKER ID="290" NAME="Giovanni La Via" LANGUAGE="IT">
Finantskontroll Euroopa Liidu eelarve täitmise üle toimub kolmel tasandil: sisekontroll iga institutsiooni sees; väliskontroll, mida teostab Euroopa Kontrollikoda; eelarve täitmisele heakskiidu andmise menetlus, mida teostab Euroopa Parlament. Tänase hääletusega anti heakskiit Eurojusti 2009. majandusaasta eelarve täitmisele. Hääletasin poolt, kuna kontrollikoja ja eelarvekontrolli teostatud auditite järel teatas kontrollikoda, et on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed
<SPEAKER ID="291" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Eurojusti eelarve täitmisele, ja kiidan ametit meetmete kehtestamise eest asjaomaste toodete ja teenuste turuväärtuse hindamiseks enne hankemenetlust. Pean seda algatust oluliseks ning arvan, et teised ametid peaksid sellest eeskuju võtma. Lisaks toetan ameti hankemenetluse aastakava 2009. aastaks, mis aitas oluliselt kaasa Eurojusti üksuste ja talituste hangete juhtimisele. Minu arvates parandavad need algatused eelarvevahendite käsutaja juhtimist ja kontrolli.
<SPEAKER ID="292" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Eurojusti haldusdirektori tegevusele Eurojusti 2009. aasta eelarve täitmisel.
<SPEAKER ID="293" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Eurojusti haldusdirektori tegevusele Eurojusti 2009. aasta eelarve täitmisel. Parlament märgib rahuloluga, et kontrollikoda ei tee märkusi assigneeringute ülekandmiste ja tühistamiste taseme kohta 2009. aastal ning et heakskiidu andmine ameti eelarve täitmisele peaks edaspidi tuginema aasta jooksul saavutatud tulemustele.
<SPEAKER ID="294" NAME="Angelika Werthmann" AFFILIATION="NI">
kirjalikult. - (DE) Ma ei hääletanud eelarve täitmisele heakskiidu andmise poolt. Selle peamine põhjus oli see, et raporti andmetel on rakendatud ainult neli 26 soovitusest, mida siseauditi talitus 2008. aastal tegi, ja 15 teise soovituse rakendamine on juba üle 12 kuu tähtajast üle läinud. Asjaolu tuleb parandada viivitamatult, enne kui on võimalik edaspidi eelarve täitmisele heakskiitu anda.
<SPEAKER ID="295" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin dokumendi poolt ja toetasin heakskiitu Euroopa Liidu liikmesriikide välispiiril tehtava operatiivkoostöö juhtimise Euroopa agentuuri (Frontex) 2009. majandusaasta eelarve täitmisele. Kontrollikoda teatas, et agentuuri 2009. aasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. 2009. aasta juunis võttis agentuuri juhatus kasutusele mitmeaastase kava perioodiks 2010-2013, mis võimaldab agentuuril planeerida oma tegevust ja teha neile tulemuslikumat riskihindamist. Teotan agentuuri ettepanekut käivitada 2009. aastal niinimetatud Frontexi tulemusjuhtimissüsteem, et teavitada agentuuri juhatust paremini, esitades sellele andmeid agentuuri tegevuse mõju kohta. Nõustun samuti raportööriga, et on vaja, et agentuur parandaks oma finantsjuhtimist kulude tagasimaksmisel, mis on liikmesriikidele tekkinud, tuvastades nende liikmesriikidega puudusi ja raskusi, et koos kohaseid lahendusi rakendada.
<SPEAKER ID="295" NAME="Lara Comi" LANGUAGE="IT">
Hääletasin selle poolt, et anda heakskiit Euroopa Liidu liikmesriikide välispiiril tehtava operatiivkoostöö juhtimise Euroopa agentuuri (Frontex) 2009. majandusaasta eelarve täitmisele, sest, nagu raportis teatatakse, on analüüsimisel selle raamatupidamisaruanded ning tehingud tervikuna osutunud positiivseks, korrektseks ja seaduslikuks. Pean raportiga nõustuma selles, et eelarves ilmnenud paljude vastuolude, puuduliku läbipaistvusega menetluste ja ülekandmiste tõttu tuleks agentuuril oma finantsjuhtimist parandada.
<SPEAKER ID="295" NAME="Diogo Feio" AFFILIATION="PPE">
kirjalikult. - (PT) Euroopa Liidu liikmesriikide välispiiril tehtava operatiivkoostöö juhtimise Euroopa agentuuri (Frontex) ülesanded on: toetada liikmesriike piirivalvurite koolitamisel, sealhulgas ühiste koolitussuuniste kehtestamisega; teostada riskianalüüsi; jälgida asjaomaste välispiiride kontrolli ja jälgimise teemaliste teadusuuringute arengut; toetada liikmesriike mis tahes olukorras, mis nõuab suuremat operatiiv- ja tehnilist abi välispiiridel; osutada liikmesriikidele vajalikku tuge massilise tagasipöördumise operatsioonide vallas.
<P>
Liidu piiridele avalduv suurenev rändesurve ja vajadus liikmesriikidevahelise koordineerimise järele õigustavad piisavalt Frontexi varustamist küllaldaste vahenditega talle usaldatud ülesannete teostamiseks. Jagan aga raportööri muret piirivalveasutustele 27% üledeklareeritud eelfinantseerimiskulude pärast, mille kontrollikoda esile tõstis, ja tehtud ülemääraste ettemaksete pärast.
<SPEAKER ID="295" NAME="Juozas Imbrasas" AFFILIATION="EFD">
kirjalikult. - (LT) Hoidusin hääletamast dokumendi üle, ehkki vastutav parlamendikomisjon otsustas kinnitada Euroopa Liidu liikmesriikide välispiiril tehtava operatiivkoostöö juhtimise Euroopa agentuuri (Frontex) 2009. majandusaasta raamatupidamisaruannete sulgemise. Euroopa Kontrollikoda tegi teatavaks, et on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Hoidusin hääletamast, kuna Euroopa Parlament tunneb muret, et kontrollikoda on teatanud ülekandmistest, millest teatati juba selle 2006., 2007. ja 2008. aastaaruannetes, ja peab iseäranis kahetsusväärseks ülekandmiste ning tühistamiste kõrget taset 2006. aastast saadik. Kontrollikoda teatas samuti teist aastat järjest, et agentuur maksis välja summasid agentuuri allkirjastatud ühepoolsete toetusotsuste alusel, samas kui kehtivad eeskirjad seda liiki rahastamisvahendit ei sätesta. Kontrollikoda teatas eelfinantseerimiskulude 27% üledeklareerimisest piirivalveasutustele kaheksal auditeeritud juhul. 2009. aastal lõppenud tegevuse jaoks tuli ülemääraste ettemaksete sissenõudmiseks väljastada üle 40 sissenõudekorralduse. Agentuuri 2009. aasta eelarve oli eelmise aasta omast peaaegu 28% suurem. Arvan, et tehtud tähelepanekuid ja väljendatud mure tuleb arvesse võtta ning et rakendada tuleb kohaseid meetmeid.
<SPEAKER ID="295" NAME="Giovanni La Via" LANGUAGE="IT">
Finantskontroll Euroopa Liidu eelarve täitmise üle toimub kolmel tasandil: sisekontroll iga institutsiooni sees; väliskontroll, mida teostab Euroopa Kontrollikoda; eelarve täitmisele heakskiidu andmise menetlus, mida teostab Euroopa Parlament. Hääletasin selle poolt, et anda heakskiit Frontexi 2009. majandusaasta eelarve täitmisele, sest kontrollikoja ja eelarvekontrollikomisjoni teostatud auditid näitasid, et ameti kõik tehingud olid täiesti seaduslikud ja korrektsed.
<SPEAKER ID="296" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Frontexi eelarve täitmisele, kuid täheldan, et kontrollikoda teatas teist aastat järjest, et amet maksis välja summasid agentuuri allkirjastatud ühepoolsete toetusotsuste alusel, samas kui kehtivad eeskirjad seda liiki rahastamisvahendit ei sätesta. Märgin, et välja makstud summa oli üle 28 000 000 euro 2009. aastal ja 17 000 000 eurot 2008. aastal. Toetan sellele vaatamata ameti ettepanekut, mis tehti vastusena kontrollikoja tähelepanekule, allkirjastada partnerlusleping liikmesriikide piirivalveasutustega.
<SPEAKER ID="297" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa Liidu liikmesriikide välispiiril tehtava operatiivkoostöö juhtimise Euroopa agentuuri tegevdirektori tegevusele agentuuri 2009. aasta eelarve täitmisel.
<SPEAKER ID="298" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooniga annab parlament heakskiidu Euroopa Liidu liikmesriikide välispiiril tehtava operatiivkoostöö juhtimise Euroopa agentuuri direktori tegevusele agentuuri 2009. aasta üldeelarve täitmisel. Parlament rõhutab, et kontrollikoda on teinud teatavaks, et on saanud piisava kinnituse, et 2009. aasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Parlament kutsub agentuuri üles parandama oma finantsjuhtimist seoses kulude tagasimaksmisega, mis on liikmesriikidele tekkinud, tuvastades nende liikmesriikidega probleemi põhjuseid, et ühiseid lahendusi kasutusele võtta.
<SPEAKER ID="298" NAME="Nikolaos Salavrakos" LANGUAGE="EL">
Suurenenud sisserändevoogude tõttu tuleb Frontexil etendada Euroopa piiride kaitsel aktiivset rolli. Frontexi andmetel siseneb 95% ebaseaduslikest sisserändajatest Euroopasse Kreeka kaudu. Ebaseadusliku sisserändaja väljasaatmine maksab 6500 eurot ning Dublin II määruse kohaselt vastutab nende väljasaatmise eest riik, mille kaudu siseneti. Kõikidele ELi välispiiridel asuvatele liikmesriikidele avaldab sisseränne survet ja neist on saanud Euroopa sisserändelaagrid. Meil on vaja toetada Frontexit nii rahaliselt kui ka operatiivselt ning muuta ELi välispiirid turvalisemaks. Samuti vajame mehhanismi sisserändajate koguarvu jagamiseks kõikide liikmesriikide vahel.
<SPEAKER ID="298" NAME="Dominique Vlasto" LANGUAGE="FR">
Hääletusega selle eelarve täitmisele heakskiidu andmise üle kinnitatakse lõplikult Euroopa ameti Frontex kulude suurendamine meie välispiiride kontrollimise ülesande täitmisel. See eelarve oluline suurendamine aastatel 2006-2009 oli nii vajalik kui ka õigustatud. See vastab vajadusele tugevdada liikmesriikide koordineerimist võitlusel ebaseadusliku sisserändega. ELi rändepoliitika sümbolina peab Frontex kindlustama, et selle eelarvet kulutatakse rändevoogude ohjamise konkreetsetele meetmetele. Sel puhul toetan tulemusjuhtimise süsteemi käivitamist, et anda ameti tegevusele parem nähtavus. Tulemusele suunatud süsteem aitab tegevust aja jooksul võrrelda ja seega seda hinnata. See jah-sõna on minu arvates ka tugev poliitiline sõnum Euroopa Parlamendilt Euroopa sisserändepoliitika toetuseks, mis töötati välja eesistujariigina tegutsenud Prantsusmaa juhtimisel. Piiride julgeolek, varem liikmesriikide kanda jäänud suveräänne kohustus, tagatakse nüüd Euroopa tasandil. Selline piiride ühine haldamine on oluline kaitsemeede, mis annab võimaluse kasutada täielikult üht ELi põhivabadustest: isikute vaba liikumine Schengeni alal.
<SPEAKER ID="299" NAME="Angelika Werthmann" AFFILIATION="NI">
kirjalikult. - (DE) Jäin hääletusel erapooletuks. 2009. aasta raamatupidamise aruanded on kuulutatud usaldusväärseks kõikides olulistes punktides. Frontex käivitas ka uued algatused oma meetmete, sealhulgas nende mõju, analüüsimiseks ja personali valimise läbipaistvuse ning objektiivsuse parandamiseks. Siiski leidis Euroopa Kontrollikoda 2009. aastal uuesti puudusi, mida oldi juba iga aasta 2006. aastast saadik esile tõstetud. Selline korduv puuduste kõrvaldamata ja edukalt parandamata jätmine on vastuvõetamatu.
<SPEAKER ID="300" NAME="Zigmantas Balčytis" AFFILIATION="S&amp;D">
kirjalikult. - (LT) Toetasin raportit ja otsust anda heakskiit Euroopa GNSSi Järelevalveameti 2009. aasta eelarve täitmisele. Kontrollikoda otsustas, et ameti 2009. aasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Mul on heameel asjaolu üle, et enamik programmidega EGNOS ja Galileo seotud tegevusest ning varadest anti 2009. aasta detsembris üle komisjonile. Tuleb märkida, et 2009. aasta lõplik eelarve ei sisaldanud teavet ameti tulu kohta. Eeskirjade eiramist esines ka personali valikumenetlustes. Ametil tuleb need puudused parandada ja Euroopa Parlamenti sätestatud korras teavitada.
<SPEAKER ID="300" NAME="Lara Comi" LANGUAGE="IT">
Hääletasin selle poolt, et anda heakskiit Euroopa GNSSi Järelevalveameti 2009. aasta üldeelarve täitmisele, sest selle raamatupidamisaruandeid on hallatud hästi ja esitatud arvandmeid peetakse usaldusväärseks. Siiski on jätkuvalt eeskirjade eiramisi personali vallas, iseäranis personali valikumenetluste puhul, mille läbipaistvust peetakse puudulikuks. Seetõttu loodan, et eelmainitud amet püüab selles valdkonnas parandusi teha.
<SPEAKER ID="300" NAME="Diogo Feio" AFFILIATION="PPE">
kirjalikult. - (PT) Euroopa GNSSi Järelevalveameti ülesanded on üldiste huvide juhtimise järelevalve seonduvate Euroopa programmide puhul ning tegutsemine reguleeriva asutusena. 31. detsembril 2006 lõppenud Galilelo ühisettevõtte pädevusalad anti sellele üle 1. jaanuaril 2007. Määruses sätestatakse, et asudes ajutiselt Brüsselis, täidab amet muu hulgas järgimisi ülesandeid, mida hetkel läbi vaadatakse ja muudetakse: Galilelo ühisettevõttelt päritud Euroopa Geostatsionaarset Navigatsioonilisasüsteemi (EGNOS) käitama volitatud operaatoriga sõlmitud lepingu haldamine; liikmesriikide tegevuse koordineerimine seoses süsteemi toimimiseks vajalike sagedustega; koostöö komisjoniga programmi puudutavate ettepanekute koostamisel; süsteemi ajakohastamine; kõikide süsteemi kaitse ja ohutusega seotud tahkude haldamine; tegevus GNSSi ohutust kinnitava Euroopa asutusena; Euroopa GNSSi programmide arendamiseks ja edendamiseks vajalike teadusuuringute juhtimine.
<P>
Pädevusalade loend osutab GNSSi Järelevalveameti olulisusele ning kinnitab talle esitatud nõudmisi hoida tegevust ja kulusid eraldatud eelarve piires ning järgida eelarve täitmisega seotud eeskirju.
<SPEAKER ID="300" NAME="Juozas Imbrasas" AFFILIATION="EFD">
kirjalikult. - (LT) Hoidusin hääletamast dokumendi üle, ehkki vastutav parlamendikomisjon otsustas kinnitada Euroopa GNSSi Järelevalveameti 2009. majandusaasta raamatupidamisaruannete sulgemise. Ameti 2009. aasta eelarve oli 44 400 000 eurot, mis on 64% vähem kui 2008. majandusaastal. Hoidusin hääletamast seetõttu, et parlament peab kahetsusväärseks puudusi personali valikumenetlustes, mis seavad ohtu protsessi läbipaistvuse. Menetlused tuleb muuta läbipaistvamaks, nii et tulevikus oleks võimalik ameti tegevusega seotud määramatus kõrvaldada.
<SPEAKER ID="300" NAME="Giovanni La Via" LANGUAGE="IT">
Tänase resolutsiooniga annab parlament heakskiidu Euroopa GNSSi Järelevalveameti tegevdirektori tegevusele ameti 2009. aasta eelarve täitmisel. Hääletasin poolt kontrollikoja ja eelarvekontrollikomisjoni koostatud hindamiste ning raportite alusel, kes kuulutasid, et on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed.
<SPEAKER ID="301" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit Euroopa GNSSi Järelevalveameti eelarve täitmisele, kuna kontrollikoda tegi teatavaks, et on saanud piisava kinnituse, et 2009. aasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed.
<SPEAKER ID="302" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu Euroopa GNSSi Järelevalveameti tegevdirektori tegevusele ameti 2009. aasta eelarve täitmisel.
<SPEAKER ID="303" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa GNSSi Järelevalveameti tegevdirektori tegevusele ameti 2009. aasta eelarve täitmisel. Parlament rõhutab puudusi personali valikumenetlustes, mis seab tihti ohtu selle protsessi läbipaistvuse. Parlament märgib samuti, et lõplikus eelarves, mille amet 31. märtsil 2010 avaldas, ei kajastunud haldusnõukogu kinnitatud 2009. aasta eelarve ega sisaldunud ameti tulu. Seetõttu soovitab parlament ametil tungivalt olukord parandada ja teavitada eelarve täitmist kinnitavat asutust muutusest.
<SPEAKER ID="304" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin heakskiidu andmist ühisettevõtte ARTEMIS 2009. aasta eelarve täitmisele. Kontrollikoja esitatud teabest lähtuvalt on ühisettevõtte 2009. majandusaasta raamatupidamise aruanded usaldusväärsed ning aluseks olevad tehingud on seaduslikud ja korrektsed. Ühisettevõte on algusjärgus ega olnud 2009. aasta lõpuks veel täielikult kehtestanud sisekontrolli- ja finantsaruandluse süsteeme. Süsteemid tuleb viivitamata edukalt kasutusele võtta. 2009. aastal olid ühisettevõtte kulukohustuste ja makseassigneeringute rakendusastmed vastavalt 81% ja 20%. Nõustun raportööriga, et ühisettevõte on ikka veel algusjärgus, mistõttu mõistan makseassigneeringute suhteliselt madalat rakendusastet. Arvan samuti, et eelarve suurust ja ülesannete keerukust arvestades tuleks ühisettevõttel kaaluda otse juhatusele alluva kontrollkomisjoni loomist.
<SPEAKER ID="304" NAME="Lara Comi" LANGUAGE="IT">
Hääletasin selle poolt, et anda heakskiit ühisettevõtte ARTEMIS 2009. aasta eelarve täitmisele, sest ta on hallanud oma rahaasju äärmiselt hästi ameti kohta, mis on ikka veel algusjärgus. Seetõttu arvan, et täiustusi saab tulevikus teha ja et selle majandusaasta raamatupidamise aruannetes teatatud vastuolud saab parandada.
<SPEAKER ID="304" NAME="Diogo Feio" AFFILIATION="PPE">
kirjalikult. - (PT) Ühisettevõte ARTEMIS rakendab ühist tehnoloogiaalgatust manustatud infotehnoloogia süsteemide valdkonnas. Selle avaliku ja erasektori partnerluse eesmärk on sisuliselt toetada teadusuuringute algatuste kaasrahastamist Euroopa tasandil ning lisaks ka täiustada koostööd sektori eri ettevõtjate vahel. Nagu raportöör õigesti tõdeb, loodi ühisettevõte eesmärgiga määratleda ja rakendada teadusuuringute tegevuskava, et arendada manustatud arvutisüsteemidele põhitehnoloogiaid eri rakendusaladel, tugevdada Euroopa konkurentsivõimet ja jätkusuutlikkust ning võimaldada uute turgude ja sotsiaalsete rakendusvõimaluste teket. Ettevõtte on ikka veel lapsekingades, mis lubab meil oodata palju selle tulevaste saavutustega seoses, ning loota, et see õigustab tehtavad investeeringud.
<SPEAKER ID="304" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada ühisettevõtte ARTEMIS 2009. aasta raamatupidamisaruannete sulgemise. Euroopa Kontrollikoda tegi teatavaks, et on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Ühisettevõtte 2009. aasta lõplik eelarve sisaldas 46 000 000 eurot kulukohustuste ja 8 000 000 eurot makseassigneeringuid ning kulukohustuste ja makseassigneeringute rakendusastmed olid vastavalt 81% ja 20%. Arvan, et ühisettevõte on ikka veel algusjärgus, mistõttu mõistan makseassigneeringute suhteliselt madalat rakendusastet.
<SPEAKER ID="304" NAME="Giovanni La Via" LANGUAGE="IT">
Nii kontrollikoda kui ka eelarvekontrollikomisjon väljastasid positiivse arvamuse ühisettevõtte ARTEMIS 2009. aasta eelarve täitmise kohta. Nendel põhjustel hääletas parlament täna selle poolt, et anda heakskiit 2009. majandusaasta eelarve täitmisele. Teostatud auditid näitasid, et ühisettevõtte raamatupidamisaruannete aastaaruanded on usaldusväärsed ning et aluseks olevad tehingud on seaduslikud ja korrektsed. Arvan aga, et oleks kasulik, kui ühisettevõte võtaks arvesse üleskutset parandada IT-protsesside ja -tegevuse dokumenteerimist ning IT-riskide kaardistamist ja samuti töötada välja tegevuse jätkukava ning andmekaitsepõhimõtted.
<SPEAKER ID="305" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit ühisettevõtte ARTEMIS üldeelarve täitmisele, kuid arvan samuti, et eelarve suurust ja ülesannete keerukust arvestades tuleks ühisettevõttel kaaluda otse juhatusele alluva kontrollkomisjoni loomist.
<SPEAKER ID="306" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu ühisettevõtte ARTEMIS tegevdirektori tegevusele ameti 2009. aasta eelarve täitmisel.
<SPEAKER ID="307" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooniga annab parlament heakskiidu ühisettevõtte ARTEMIS tegevdirektori tegevusele ameti 2009. aasta eelarve täitmisel. Parlament rõhutab, et ühisettevõte loodi 2007. aasta detsembris, et määratleda ja rakendada teadusuuringute tegevuskava eesmärgiga arendada manustatud arvutisüsteemidele põhitehnoloogiaid eri rakendusaladel, tugevdada Euroopa konkurentsivõimet ja jätkusuutlikkust ning võimaldada uute turgude ja sotsiaalsete rakendusvõimaluste teket.
<SPEAKER ID="308" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin heakskiidu andmist ühisettevõtte Clean Sky 2009. aasta eelarve täitmisele. Kontrollikoja esitatud teabest lähtuvalt on ühisettevõtte 2009. majandusaasta raamatupidamise aruanded usaldusväärsed ning aluseks olevad tehingud seaduslikud ja korrektsed. Ühisettevõte on algusjärgus ega olnud 2009. aasta lõpuks veel täielikult kehtestanud sisekontrolli- ja finantsaruandluse süsteeme. Need süsteemid tuleb kasutusele võtta. Nõustun raportööri arvamusega, et eelarve suurust ja ülesannete keerukust arvestades tuleks ühisettevõttel kaaluda otse juhatusele alluva kontrollkomisjoni loomist. Arvan samuti, et ühisettevõte peab arendama edasi liikmesust ja kaasrahastamist käsitlevaid sätteid. Loodan, et tulevikus kiirendab ühisettevõte Clean Sky keskkonnasäästlike õhutransporditehnoloogiate väljatöötamist, kinnitamist ja demonstreerimist ELis, nii et neid saab kasutada nii pea kui võimalik.
<SPEAKER ID="308" NAME="Slavi Binev" AFFILIATION="NI">
kirjalikult. - (BG) Mul on mõned märkused ühisettevõtte Clean Sky tegevuse kohta, mistõttu ma ei toeta heakskiidu andmist selle 2009. aasta eelarve täitmisele. Esiteks ei ole ühisettevõtte asutamisest saadik 2007. aastal allkirjastatud lepingut Belgiaga bürooruumide, privileegide ja immuniteetide ning muu toe kohta. Kuidas saab ettevõte tegutseda, kui need põhivajadused on tagamata? Ei üllata, et 2008. aastal eelfinantseeritud teadusuuringute tegevust ei rakendatud 2009. aasta jooksul ning et eelfinantseerimisest kasutati ainult 65%. Mis mulle aga enim muret teeb, on see, et ühisettevõttel ei olnud veel täielikult kehtestatud oma sisekontrolli- ja finantsaruandluse süsteemid, mis seab ohtu läbipaistvuse Euroopa maksumaksjailt tuleva raha kulutamisel.
<SPEAKER ID="308" NAME="Lara Comi" LANGUAGE="IT">
Hääletasin selle poolt, et anda heakskiit ühisettevõtte Clean Sky 2009. aasta eelarve täitmisele, kuna arvan, et vaatamata hulga eeskirjade eiramistele ühisettevõtte eelarves võime olla kindlad ühisettevõtte Clean Sky auditeerimistulemuste paranemises tulevikus, kuna ühisettevõte on ikka veel algusjärgus.
<SPEAKER ID="308" NAME="Diogo Feio" AFFILIATION="PPE">
kirjalikult. - (PT) Ühisettevõtte Clean Sky loomist tingib vajadus edendada ELis keskkonnasäästlike õhutransporditehnoloogiate väljatöötamist, kinnitamist ja demonstreerimist, mida tuleks rakendada nii pea kui võimalik. Nagu ühisettevõtte ARTEMIS puhulgi, alustab ta alles tegevust. See ei tähenda, et ei oleks juba menetlusi ja tavasid, mis parandamist vajaksid, iseäranis eelarvestruktuuri puudutavates valdkondades, nagu raportöör õigesti esile tõstab.
<SPEAKER ID="308" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada ühisettevõtte Clean Sky 2009. aasta raamatupidamisaruannete sulgemise. Ühisettevõte Clean Sky asutati 2007. aasta detsembris, et kiirendada keskkonnasäästlike õhutransporditehnoloogiate väljatöötamist, kinnitamist ja demonstreerimist ELis, nii et neid saaks kasutada nii pea kui võimalik. Ühisettevõte on algusjärgus ega olnud 2009. aasta lõpuks veel täielikult kehtestanud sisekontrolli- ja finantsaruandluse süsteeme. Ühisettevõtte 2009. aasta lõplik eelarve sisaldas 91 000 000 eurot kulukohustuste ja 60 000 000 eurot makseassigneeringuid ning kulukohustuste ja makseassigneeringute rakendusastmed olid vastavalt 98% ja 1% Arvan, et ühisettevõte on ikka veel algusjärgus, mistõttu mõistan makseassigneeringute suhteliselt madalat rakendusastet.
<SPEAKER ID="308" NAME="Giovanni La Via" LANGUAGE="IT">
Nii kontrollikoda kui ka eelarvekontrollikomisjon väljastasid positiivse arvamuse ühisettevõtte Clean Sky 2009. aasta eelarve täitmise kohta. Nendel põhjustel hääletas parlament täna selle poolt, et anda heakskiit 2009. majandusaasta eelarve täitmisele. Teostatud auditid näitasid, et ühisettevõtte raamatupidamisaruannete aastaaruanded on usaldusväärsed ning et aluseks olevad tehingud on seaduslikud ja korrektsed. Arvan aga, et oleks kasulik, kui ühisettevõte võtaks arvesse üleskutset lõpetada oma sisekontrolli- ja finantsaruandluse süsteemi rakendamine, eelkõige arvestades selle eelarve suurust ja ülesannete keerukust.
<SPEAKER ID="309" NAME="Bogdan Kazimierz Marcinkiewicz" AFFILIATION="PPE">
kirjalikult. - (PL) Austatud juhataja! Hääletasin selle poolt, et anda heakskiit ühisettevõtte Clean Sky 2009. aasta eelarve täitmisele. Olen teadlik, et ühisettevõte on ikka veel algusjärgus. Kahjuks on paljud projektid hilinenud, nii et kasutatud on 65% eelfinantseerimisest. Lisaks ei ole veel tehtud otsuseid peakorteri suhtes Belgias, mis teeb ühisettevõtte Clean Sky tõhusa toimimise oluliselt keerulisemaks.
<SPEAKER ID="310" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit ühisettevõtte Clean Sky eelarve täitmisele. Tunnistan, et ühisettevõte on ikka veel algusjärgus. Mulle teeb sellest hoolimata muret, et eelfinantseeritud teadusuuringute tegevust, mis komisjon 2008. aasta ühisettevõtte nimel eelfinantseeris, ei rakendatud 2009. aastal täielikult ja et projektide hilinemise tulemusena kasutati ainult 8 700 000 eurot ehk 65% eelfinantseeritud 13 600 000 eurost. Mulle teeb iseäranis muret, et ühisettevõtte 2009. aasta kinnitatud eelarve vastuvõtmine, struktuur ja esitlus ei olnud kooskõlas määrusega (EÜ) nr 71/2008, mille alusel Clean Sky asutati, ega ühisettevõtte finantseeskirjadega. Soovitan seetõttu tungivalt ühisettevõttel see oluline puudus parandada.
<SPEAKER ID="311" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu ühisettevõtte Clean Sky tegevdirektori tegevusele ühisettevõtte 2009. aasta eelarve täitmisel.
<SPEAKER ID="312" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu ühisettevõtte Clean Sky tegevdirektori tegevusele ühisettevõtte 2009. aasta eelarve täitmisel. Parlament on arvamusel, et eelarve suurust ja ülesannete keerukust arvestades tuleks ühisettevõttel luua otse juhatusele alluv kontrollkomisjon.
<SPEAKER ID="313" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja toetasin heakskiidu andmist innovatiivsete ravimite ühise tehnoloogiaalgatuse rakendamise ühisettevõtte 2009. aasta eelarve täitmisele. Kontrollikoja esitatud teabest lähtuvalt on ühisettevõtte 2009. majandusaasta raamatupidamise aruanded usaldusväärsed ning aluseks olevad tehingud on seaduslikud ja korrektsed. Ühisettevõte on algusjärgus ega olnud 2009. aasta lõpuks veel täielikult kehtestanud sisekontrolli- ja finantsaruandluse süsteeme. Need süsteemid tuleb kasutusele võtta. Nõustun raportööriga, et ühisettevõte peab arendama edasi liikmesust ja kaasrahastamist käsitlevaid sätteid ning lõpetama oma sisekontrolli- ja finantsteabesüsteemi rakendamise. Loodan, et tulevikus innovatiivsete ravimite ühise tehnoloogiaalgatuse rakendamise ühisettevõte parandab ravimite arendamise protsessi tõhusust ja tulemuslikkust ning aitab farmaatsiasektoril luua tulemuslikumaid ning ohutumaid innovatiivseid ravimeid.
<SPEAKER ID="313" NAME="Slavi Binev" AFFILIATION="NI">
kirjalikult. - (BG) Minu arvates peaks innovatiivsete ravimite ühise tehnoloogiaalgatuse rakendamise ühisettevõtet rahastama täielikult farmaatsiaettevõtted või selle ühisettevõtte osanikud, kellel on suurim huvi, et ettevõte tegutseks. Sel põhjusel ei toeta ma heakskiidu andmist ühisettevõtte 2009. aasta eelarve täitmisele.
<SPEAKER ID="313" NAME="Lara Comi" LANGUAGE="IT">
Hääletasin selle poolt, et anda heakskiit innovatiivsete ravimite ühise tehnoloogiaalgatuse rakendamise ühisettevõtte 2009. aasta eelarve täitmisele, kuna - nagu raportist ilmneb - kontrollikoda on lugenud ettevõtte raamatupidamisaruanded ja aluseks olevad tehingud usaldusväärseks. Arvan aga, et ehkki see on teatud määral õigustatav, kuna ühisettevõte on ikka veel algusjärgus, peaks ettevõte lõpetama oma kontrollisüsteemide rakendamise ja tegutsema eelseisvatel aastatel ettevaatlikumalt ning läbipaistvamalt.
<SPEAKER ID="313" NAME="Diogo Feio" AFFILIATION="PPE">
kirjalikult. - (PT) Ühisettevõtte eesmärk on selliste ravimite arendamise protsess, mis on tõhusamad ja tulemuslikumad, nii et farmaatsiasektoril on võimalik luua ohutumaid ning tulemuslikumaid innovatiivseid ravimeid. Seetõttu on ühisettevõtte eesmärgid soodustada seitsmenda raamprogrammi teostamist ning farmaatsiaalaste teadusuuringute ning arendustegevuse toetamist liikmesriikides ja seitsmenda raamprogrammiga assotsieerunud riikides. Ühisettevõte soodustab väikese ja keskmise suurusega ettevõtjate osalemist oma tegevuses ning erasektori ja ülikoolide koostööd. Ühisettevõte on ikka veel algusjärgus, mistõttu ei ole võimalik meil selgesti ette näha, kuidas selle eelarvestamist tulevikus rakendatakse. See peaks aga konkreetselt jätkama oma sisekontrolli- ja teabesüsteemide loomist.
<SPEAKER ID="313" NAME="Juozas Imbrasas" AFFILIATION="EFD">
kirjalikult. - (LT) Toetasin dokumenti, kuna vastutav parlamendikomisjon otsustas kinnitada innovatiivsete ravimite ühise tehnoloogiaalgatuse rakendamise ühisettevõtte 2009. aasta raamatupidamisaruannete sulgemise. Euroopa Kontrollikoda tegi teatavaks, et on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Innovatiivsete ravimite ühise tehnoloogiaalgatuse rakendamise ühisettevõte asutati 2007. aasta veebruaris, et parandada oluliselt ravimite arendamise protsessi tõhusust ja tulemuslikkust pikaajalise eesmärgiga aidata farmaatsiasektoril luua tulemuslikumaid ning ohutumaid innovatiivseid ravimeid. Ühisettevõte on algusjärgus ega olnud 2009. aasta lõpuks veel täielikult kehtestanud sisekontrolli- ja finantsaruandluse süsteeme. Samas sisaldas ühisettevõtte 2009. aasta lõplik eelarve 82 000 000 eurot kulukohustuste ja 82 000 000 eurot makseassigneeringuid ning kulukohustuste ja makseassigneeringute rakendusastmed olid vastavalt 97% ja 1%
<SPEAKER ID="313" NAME="Giovanni La Via" LANGUAGE="IT">
Arvestades kontrollikoja avaldust, et see on saanud piisava kinnituse, et 2009. aasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed, hääletasin selle poolt, et anda heakskiit innovatiivsete ravimite ühise tehnoloogiaalgatuse rakendamise ühisettevõtte 2009. majandusaasta eelarve täitmisele. Nagu teame, on igal arutelul eelarve täitmisele heakskiidu andmise üle oma konkreetne kontekst, ja tänase arutelu kontekst on majandus- ning finantskriis, mis on tekitanud hulgale liikmesriikidele finants- ja eelarveprobleeme. Seetõttu, arvestades samuti tulemuslikumat kontrolli, ühinen ühisettevõttele esitatud nõudmisega lisada oma finantseeskirjadesse konkreetne viide komisjoni siseauditi talituse kui oma siseaudiitori volitustele.
<SPEAKER ID="314" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit innovatiivsete ravimite ühise tehnoloogiaalgatuse rakendamise ühisettevõtte 2009. majandusaasta eelarve täitmisele. Soovitan ühisettevõttel tungivalt lõpetada viivitamatult oma sisekontrolli- ja finantsteabesüsteemi rakendamine.
<SPEAKER ID="315" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu innovatiivsete ravimite ühise tehnoloogiaalgatuse rakendamise ühisettevõtte tegevdirektori tegevusele 2009. aasta eelarve täitmisel.
<SPEAKER ID="316" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooniga annab parlament heakskiidu innovatiivsete ravimite ühise tehnoloogiaalgatuse rakendamise ühisettevõtte tegevdirektori tegevusele 2009. aasta eelarve täitmisel. Parlament kutsub ühisettevõtet üles lisama oma finantseeskirjadesse konkreetne viide komisjoni siseauditi talituse kui oma siseaudiitori volitustele lähtuvalt ühenduste asutuste raamfinantsmääruses toodud sättest.
<SPEAKER ID="317" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti ja heakskiidu andmise poolt ühisettevõtte SESAR eelarve täitmisele. Kontrollikoja esitatud teabest lähtuvalt on SESARi 2009. aasta raamatupidamise aruanded usaldusväärsed ning aluseks olevad tehingud seaduslikud ja korrektsed. Ühisettevõte on algusjärgus ega olnud 2009. aasta lõpuks veel täielikult kehtestanud sisekontrolli- ja finantsaruandluse süsteeme. Need süsteemid tuleb kasutusele võtta. Nõustun raportööriga, et ühisettevõte peab hakkama rakendama integreeritud juhtimissüsteemi, mis võimaldab kulude jaotamist konkreetsetele tööpakettidele ja tegevuskulude rahastamisallikate väljaselgitamist. Lisaks on oluline näha ette tingimused, millest lähtuvalt kantaks kulutamata raha järgmisse aastase üle.
<SPEAKER ID="317" NAME="Slavi Binev" AFFILIATION="NI">
kirjalikult. - (BG) Ühisettevõtte Euroopa lennuliikluse uue põlvkonna juhtimissüsteemi (SESAR) arendamiseks on oluline algatus. Siiski arvan, et ajal kui palju liikmesriike on finantskriisis ja raskustes, ei sobi meil kulutada miljoneid eurosid sel moel.
<SPEAKER ID="317" NAME="Lara Comi" LANGUAGE="IT">
Hääletasin selle poolt, et anda heakskiit ühisettevõtte SESAR 2009. aasta eelarve täitmisele, kuna see hiljuti moodustatud ettevõte on veennud kontrollikoda oma usaldusväärsuses. Jõupingutused, mida institutsioon teeb oma sisekontrollisüsteemide rakendamiseks on juba hästi teada, kuid arvan, et selles vallas tuleks teha täiendavaid jõupingutusi, et tagada raamatupidamisaruannete läbipaistvus ning usaldusväärsus.
<SPEAKER ID="317" NAME="Diogo Feio" AFFILIATION="PPE">
kirjalikult. - (PT) Ühisettevõtte eesmärk on ajakohastada Euroopa õhuliikluse juhtimissüsteemi ja ühisettevõte peaks ühendama Euroopa lennuliikluse uue põlvkonna juhtimissüsteemi (SESAR) raames liidu jõupingutused teadusuuringutel ning arendamisel.
<P>
Eurooplaste ohutus, kes lennuettevõtjate teenuseid üha rohkem kasutavad, ja lisaks ka lennuettevõtjate töötajate ohutus nõuab parimate lahenduste otsimisel seda liiki liikluse jaoks teatud tasemel tulemuslikkust ning lisaks ka järelevalve- ja võrdlusmetoodikat, mida juba kohaldatakse eri liikmesriikides, et kõik võtaksid kasutusele parimad tavad ning ohutud, säästlikud ja uuenduslikud lahendused.
<P>
Nagu teistegi alles tegevust alustanud ettevõtete puhul, ei ole SESAR veel oma sisekontrolli- ega finantsteabe süsteeme tervenisti täide töökorda seadnud. Tal on vaja seda teha võimalikult pea.
<SPEAKER ID="317" NAME="Juozas Imbrasas" LANGUAGE="LT">
Toetasin dokumenti, kuna vastutav parlamendikomisjon otsustas kinnitada ühisettevõtte SESAR 2009. aasta raamatupidamisaruannete sulgemise. Euroopa Kontrollikoda tegi teatavaks, et on saanud piisava kinnituse, et 2009. majandusaasta raamatupidamise aruanded on usaldusväärsed ning et aluseks olevad tehingud on seaduslikud ja korrektsed. Ühisettevõtte 2009. aasta lõplik eelarve sisaldas 325 000 000 eurot kulukohustuste ja 157 000 000 eurot makseassigneeringuid ning kulukohustuste ja makseassigneeringute rakendusastmed olid vastavalt 97,1% ja 43,2%. Kontrollikoda leidis, et 2009. aastal rakendati olulisi meetmeid kontrollisüsteemide kehtestamiseks, kuid väljendab muret selle pärast, et aasta lõpul ei olnud rakendunud integreeritud vahend finants-, eelarve- ja operatiivteabe haldamiseks. Siiski teatas ühisettevõte vastuseks, et finantssüsteemid olid 2010. maiks rakendunud. Juhtumid, kus sisekontroll ei toimi õigesti, tuleb kõrvaldada.
<SPEAKER ID="317" NAME="Giovanni La Via" LANGUAGE="IT">
Vaatamata mõnedele lünkadele ja eeskirjade eiramisele, mis kontrollikoda SESARi eelarve analüüsi ning hindamise käigus päevavalgele tõi, hääletasin selle poolt, et anda heakskiit 2009. aasta eelarve täitmisele. Siiski arvan, et edaspidi samade vigade kordumise vältimiseks menetlustes, tuleks SESARil lõpetada ning rakendada sisekontrollisüsteemid ja finantsteabe süsteem, mis võimaldaks iga majandusaasta eelarvetehingute võimalikult usaldusväärset ning täpset hindamist.
<SPEAKER ID="318" NAME="David Martin" AFFILIATION="S&amp;D">
kirjalikult. - Hääletasin selle poolt, et anda heakskiit ühisettevõtte SESAR 2009. aasta eelarve täitmisele. Sellele vaatamata teeb mulle muret, et 2009. detsembriks ei olnud rakendunud integreeritud juhtimissüsteem, mis võimaldaks kulude jaotamist konkreetsetele tööpakettidele ja tegevuskulude rahastamisallikate väljaselgitamist.
<SPEAKER ID="319" NAME="Raül Romeva i Rueda" AFFILIATION="Verts/ALE">
kirjalikult. - Käesolev annab heakskiidu ühisettevõtte SESAR tegevdirektori tegevusele ameti 2009. aasta eelarve täitmisel.
<SPEAKER ID="320" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu ühisettevõtte SESAR tegevdirektori tegevusele ameti 2009. aasta eelarve täitmisel. Parlament tunneb heameelt asjaolu üle, et kontrollikoda hindas 2009. aasta raamatupidamise aruanded usaldusväärseks ning aluseks olevad tehingud seaduslikuks ja korrektseks kõikides olulistes punktides.
<SPEAKER ID="322" NAME="Sebastian Valentin Bodu" LANGUAGE="RO">
Vastutus Euroopa Parlamendi tehtud avalduste eest lasub eelkõige nende tegijatel. Parlamendi sekkumine konteksti, olukorra või selle analüüsimise kaudu, kas avalduse teinud isikul oli õigus seda teha või mitte, toimub ainult erandjuhtudel. See toiming on aga kohustuslik, kui avalduse teinud isikut peetakse vastutavaks väljendatud mõtte sisu eest. Taoline erandjuhtum, mille uurimine oli Euroopa Parlamendi kohustus, puudutab Euroopa Parlamendi liiget Luigi de Magistrist, kes kutsuti oma riigis kohtu ette seoses intervjuuga, mille ta andis Itaalia ajalehele Euroopa struktuurides esindatud erakonna esindajana. Vaadates kaugemale avalduse tegemisest või selle sisepoliitilistest tagajärgedest, tuleb tunnustada Euroopa Parlamendi liikme eneseväljendamise õigust vabadusena ja seda seetõttu kaitsta.
<P>
Nagu Luigi de Magistrisel, on igal teisel Euroopa Parlamendi liikmel puutumatus avaldatud arvamustest või antud häältest tuleneva uurimise või kinnipidamise suhtes. Selles mõttes ei saa demokraatlikus ühiskonnas kiita heaks ühtki katset takistada Euroopa Parlamendi liikmeid väljendamast oma arvamusi üldist huvi pakkuvates küsimustes.
<SPEAKER ID="322" NAME="José Manuel Fernandes" AFFILIATION="PPE">
kirjalikult. - (PT) Raport käsitleb meie kolleegi Luigi de Magistrise eesõiguste ja puutumatuse kaitsmise taotlust, mis esitati Euroopa ühenduste eesõiguste ja puutumatuse protokolli artiklite 8 ja 9 sätete ning Itaalia Vabariigi põhiseaduse artikli 68 (muudetud põhiseaduse muutmise seadusega nr 3 29. oktoobrist 1993) kohaselt, kuna Euroopa Parlamendi liige Clemente Mastella kutsus ta pärast intervjuud Itaalia ajalehega Benevento kohtu ette. Võttes arvesse parlamendis väljakujunenud tava, et kohtumenetlus on iseloomult tsiviil- ehk haldusõiguslik, ning võttes arvesse õiguskomisjoni arvamust, hääletan selle poolt, et võtta ära meie kolleegi Luigi de Magistrise puutumatus.
<SPEAKER ID="322" NAME="Juozas Imbrasas" AFFILIATION="EFD">
kirjalikult. - (LT) Toetasin raportit, sest õiguskomisjon arvab, et seda intervjuud andes täitis Luigi de Magistris oma ülesandeid Euroopa Parlamendi liikmena ning tegeles poliitilise tegevusega, väljendades arvamust oma valijatele üldist huvi pakkuvas küsimuses. Katsed takistada parlamendiliikmeid väljendamast oma arvamusi õigustatud üldist huvi pakkuvates küsimustes ja arvustamast oma poliitilisi vastaseid kohtuasja algatamise teel on demokraatlikus ühiskonnas vastuvõetamatud ning kujutavad protokolli artikli 8 rikkumist, mille otstarve on kaitsta parlamendiliikmete sõnavabadust ülesannete täitmisel parlamendi kui Euroopa Liidu institutsiooni huvides. Eelmainitud kaalutlustel ja lähtuvalt kodukorra artikli 6 lõikest 3, olles kaalunud põhjuseid liikmete puutumatuse kaitsmise poolt ja vastu, soovitab õiguskomisjon, et Euroopa Parlament kaitseks Luigi De Magistrise puutumatust.
<SPEAKER ID="323" NAME="David Martin" AFFILIATION="S&amp;D">
kirjalikult. - Hääletasin raporti poolt, sest õiguskomisjon arvab, et seda intervjuud andes täitis Luigi de Magistris oma ülesandeid Euroopa Parlamendi liikmena ning tegeles poliitilise tegevusega, väljendades arvamust oma valijatele üldist huvi pakkuvas küsimuses. Püüd takistada parlamendiliikmeid väljendamast oma arvamusi õigustatud üldist huvi pakkuvates küsimustes ja arvustamast oma poliitilisi vastaseid kohtuasja algatamise teel on demokraatlikus ühiskonnas vastuvõetamatu ning rikub protokolli artiklit 8, mille otstarve on kaitsta parlamendiliikmete sõnavabadust ülesannete täitmisel parlamendi kui Euroopa Liidu institutsiooni huvides.
<SPEAKER ID="323" NAME="Alexander Mirsky" AFFILIATION="S&amp;D">
kirjalikult. - Luigi de Magistris kutsuti kohtusse laimusüüdistuses. Sellega seoses palus ta Euroopa Parlamendilt oma immuunsuse ja eesõiguste kaitset. Kooskõlas raportiga soovitab õiguskomisjon, et Euroopa Parlament kaitseks Luigi De Magistrise puutumatust. Hääletasin poolt.
<SPEAKER ID="323" NAME="Maria do Céu Patrão Neves" LANGUAGE="PT">
Parlamendile on laekunud taotlus võtta ära meie kolleegi Luigi de Magistrise immuunsus, kes kutsuti Benevento kohtusse Euroopa Parlamendi liikme Clemente Mastella nimel seoses intervjuuga, mille Luigi de Magistris andis Itaalia ajalehele 31. oktoobril 2009.
<P>
Õiguskomisjon on teinud küsimuses avalduse, olles võtnud vastu raporti, milles otsustati puutumatust mitte ära võtta. Tegelikult oldi seisukohal, et oma märkusi tehes täitis Luigi de Magistris oma ülesandeid Euroopa Parlamendi liikmena. Raportist lähtuvalt täitis Luigi de Magistris oma ülesandeid Euroopa Parlamendi liikmena ning tegeles poliitilise tegevusega, väljendades arvamust oma valijatele üldist huvi pakkuvas küsimuses.
<P>
Hääletasin poolt, sest toetan liikmete sõnavabadust ülesannete täitmisel ja selleks, et kaitsta Euroopa Parlamendi kui institutsiooni huve. Peaksin aga lisama, et need, kellel on poliitiline vastutus üldiselt, sealhulgas parlamendiliikmed, peaksid alati rääkima tõtt ning väljenduma kaasvestlejate suhtes lugupidavalt, mis alati nii ei ole.
<SPEAKER ID="324" NAME="Raül Romeva i Rueda" AFFILIATION="Verts/ALE">
kirjalikult. - Käesolevaga kaitsen Luigi de Magistrise puutumatust, kuna intervjuud andes täitis Luigi de Magistris oma ülesandeid Euroopa Parlamendi liikmena ning tegeles poliitilise tegevusega, väljendades arvamust oma valijatele üldist huvi pakkuvas küsimuses.
<SPEAKER ID="321" NAME="Slavi Binev" AFFILIATION="NI">
kirjalikult. - (BG) Kaitsen Bruno Gollnischi eesõigusi ja puutumatust ning arvan, et tema tagakiusamine on puhtalt poliitilise iseloomuga. Tema puutumatust tuleb kaitsta, nii et ta saaks jätkata oma ülesannete täitmist Euroopa Parlamendi täieõigusliku liikmena. Taolistel juhtudel hääletatakse Euroopa Parlamendi liikme puutumatuse kaitsmise üle osaistungjärgu ajal (loomulikult siis, kui ta suurde erakonda kuulub), mis paneb mind mõtlema, et aeg-ajalt leidub Euroopa Parlamendis kaksikmoraali, pühkides sellega minema usalduse terve institutsiooni vastu.
<SPEAKER ID="326" NAME="Anne Delvaux" LANGUAGE="FR">
Te teate, kui pühendunud ma olen demokraatlikele väärtustele... Bruno Gollnisch, Euroopa Parlamendi liige ja Front Nationali vaimne guru, on taotlenud oma puutumatuse kaitset seoses meetmetega, mida Prantsuse ametivõimud kohaldavad kriminaaluurimise raames, mis puudutab Bruno Gollnischi tema rollis Front Nationali esimehena ja milles Rahvusvaheline Rassismi- ja Antisemitismivastane Liit esitas 2009. aasta jaanuaris hüvitusnõude rassivaenu õhutamise eest.
<P>
Euroopa Parlamendi liikmete puutumatust puudutavat õigust ja korda käsitleva peatüki artiklis 8 sätestatakse, et neid ei või üle kuulata, nende suhtes tõkendit kohaldada ega neid kohtumenetlusele allutada nende kohustuste täitmisel avaldatud arvamuste või antud häälte tõttu. Prantsuse Vabariigi põhiseaduse artikli 26 lõige 2 sätestab sama.
<P>
Ajal kui Front Nationali saadab valimistel Prantsusmaal edu ja kui võib seada kahtluse alla selle erakonna liikumise ühiskonna peavoolu (nii massiteabevahendites kui ka poliitikas), olen rahul, et Euroopa Parlament ei kaitse Bruno Gollnischi puutumatust, ning olen kutsunud üles seda ära võtma, nii et kohtud saaksid teha oma tööd.
<SPEAKER ID="326" NAME="José Manuel Fernandes" LANGUAGE="PT">
Raport käsitleb taotlust kaitsta meie kolleegi Bruno Gollnischi eesõigusi ja puutumatust. Taotlus esitati, kui Prantsuse politsei üritas teda kinni pidada, et ta ilmuks Prantsuse kohtusse poliitiliste arvamuste väljendamist puudutavas kohtuasjas. Kohtuasi puudutab süüdistust rassivaenule õhutamises, mille esitas Rahvusvaheline Rassismi- ja Antisemitismivastane Liit pärast pressiteate avaldamist erakonna Front National veebilehel Rhōne-Alpes'i piirkondlikus volikogus, mille esimees Bruno Gollnisch oli. Võttes arvesse parlamendis väljakujunenud tava ning õiguskomisjoni arvamust, nõustun raportööri seisukohaga ja hääletan selle poolt, et võtta ära meie kolleegi Bruno Gollnischi puutumatus.
<SPEAKER ID="326" NAME="Juozas Imbrasas" AFFILIATION="EFD">
kirjalikult. - (LT) Toetasin raportit, kuna Bruno Gollnisch ei tuginenud oma puutumatuse kaitse taotluses Euroopa ühenduste eesõiguste ja puutumatuse protokolli artiklile 8 ja kuna see ei ole sel juhul kohaldatav. Selleks et otsustada, kas puutumatust kaitsta või mitte, kohaldab parlament oma järjepidevaid põhimõtteid. Vastutav parlamendikomisjon ei ole leidnud tõendeid piisavalt tõsisele ja täpsele kahtlusele, et kohtuasi on algatatud kavatsusega põhjustada parlamendiliikmele poliitilist kahju.
<P>
Teiseks ei mahu juhtum Bruno Gollnischi poliitilise tegevuse raamidesse Euroopa Parlamendi liikmena. See puudutab hoopis Bruno Gollnischi puhtalt piirkondliku ja kohaliku iseloomuga tegevust Rhōne-Alpes'i piirkondliku volikogu liikmena, mis on Euroopa Parlamendi liikme omast erinev volitus. Kolmandaks on Bruno Gollnisch esitanud selgituse selle kohta, kuidas tema erakond süüstatud pressiteate Rhōne-Alpes'i piirkondlikus volikogus avaldas, teatades, et selle kirjutas piirkonna Front Nationali meeskond, sealhulgas selle kommunikatsioonijuht. Puutumatuse kohaldamist taolisele olukorrale peetakse nende eeskirjade õigustamatuks laiendamiseks, mille otstarve on vältida sekkumist parlamendi toimimisse ja sõltumatusesse. Lõpuks ei ole see parlamendi, vaid pädevate kohtuasutuste otsustada, austades samas kõiki demokraatlikke tagatisi, mil määral rassivaenule õhutamist puudutavat Prantsuse õigust on rikutud ja millised võiksid olla kohtulikud tagajärjed. Olles kaalunud kõiki argumente, soovitab õiguskomisjon, et Euroopa Parlament võtaks Bruno Gollnischi puutumatuse ära.
<SPEAKER ID="327" NAME="David Martin" AFFILIATION="S&amp;D">
kirjalikult. - Olles kaalunud põhjuseid parlamendiliikmete puutumatuse kaitsmise poolt ja vastu, nõustun õiguskomisjoni soovitusega, et parlament ei kaitseks Bruno Gollnischi puutumatust.
<SPEAKER ID="328" NAME="Jean-Luc Mélenchon" LANGUAGE="FR">
Häbistamist ja rassivaenule õhutamist usuliste veendumuste alusel peetakse Prantsusmaal õigusrikkumisteks ning praegune olukord on võrdväärne flagrante delicto'ga. Bruno Gollnisch avaldas avalikult toetust ennekuulmatule pressiteatele. Pressiteates võrdsustatakse moslemid kõrilõikajatega. Selles on juttu sellest, et islam tungiks meie isamaale ja hävitaks meie kultuuriväärtused. Bruno Gollnischil avaneb võimalus ennast kaitsta. Puutumatuse äravõtmine lubab seda. Seetõttu hääletan tema puutumatuse kaitsmise taotlusele vastu.
<SPEAKER ID="323" NAME="Maria do Céu Patrão Neves" LANGUAGE="PT">
Bruno Gollnisch on taotlenud, et Euroopa Parlament kaitseks tema puutumatust seoses meetmetega, mis tema väite kohaselt piiravad tema vabadust ja mida Prantsuse ametivõimud kohaldasid kohtuliku uurimise raames kohtuasjas ja hüvitusnõudes (plainte avec constitution de partie civile), mille Rahvusvaheline Rassismi- ja Antisemitismivastane Liit algatas 26. jaanuaril 2009 nimetamata isiku vastu rassivihale õhutamise eest. Järeldati, et kohtuasi ei mahu Bruno Gollnischi poliitilise tegevuse raamidesse Euroopa Parlamendi liikmena, puudutades hoopis puhtalt piirkondliku ja kohaliku iseloomuga tegevust Rhōne-Alpes'i piirkondliku volikogu liikmena, mille volitus valiti Bruno Gollnischile otsestel ja üldistel valimistel ning mis on Euroopa Parlamendi liikme omast erinev. Teostatavas uurimises ei ole tõendeid fumus persecutionis'est: teisisõnu kavatsusest põhjustada parlamendiliikmele poliitilist kahju. Hääletasin raporti poolt, milles otsustatakse mitte kaitsta Bruno Gollnischi eesõigusi ja puutumatust, jättes pädevate kohtuasutuste otsustada, austades samas kõiki demokraatlikke tagatisi, mil määral rassivaenule õhutamist puudutavat Prantsuse õigust on rikutud ja millised võiksid olla kohtulikud tagajärjed.
<SPEAKER ID="329" NAME="Raül Romeva i Rueda" AFFILIATION="Verts/ALE">
kirjalikult. - See kohtuasi ei mahu Bruno Gollnischi poliitilise tegevuse raamidesse Euroopa Parlamendi liikmena, vaid puudutab tema puhtalt piirkondliku ja kohaliku iseloomuga tegevust Rhōne-Alpes'i piirkondliku volikogu liikmena. Seega oleme otsustanud puutumatust mitte kaitsta.
<SPEAKER ID="330" NAME="Slavi Binev" AFFILIATION="NI">
kirjalikult. - (BG) Kaitsen Bruno Gollnischi eesõigusi ja puutumatust ning arvan, et tema tagakiusamine on puhtalt poliitilise iseloomuga. Tema puutumatust tuleb kaitsta, nii et ta saaks jätkata oma ülesannete täitmist Euroopa Parlamendi täieõigusliku liikmena. Just seepärast hääletasin puutumatuse äravõtmise vastu.
<SPEAKER ID="331" NAME="Andrew Henry William Brons" AFFILIATION="NI">
kirjalikult. - Hääletasin Bruno Gollnischi puutumatuse äravõtmise vastu, kuna: 1. usun sõnavabadusse ja kaebealused sõnad ei õhutanud vaenule ega olnud teotavad või solvavad. Märkused puudutasid islamirežiimide sallimatust ketseriteks peetavate inimeste suhtes; 2. enne olulisimate (Euroopa Parlamendi liikme põhiõigusi puudutavate) hääletuste toimumist ei lubatud pidada arutelu; 3. ettepanek võtta ära Bruno Gollnischi puutumatus (ja lõpuks otsus see ära võtta) olid vastuolus ettepanekuga lubada Euroopa Parlamendi Saksa liikmel Elmar Brokil säilitada oma puutumatus kohtu alla andmise suhtes (väidetava) ahnusest ajendatud maksudest kõrvalehoidumise õigusrikkumise eest. On selge, et kohtu alla andmine on pahatahtlik ning selle algatas eraorganisatsioon, mille otstarve on jätta Bruno Gollnisch ilma valitud ametikohast ning heast nimest.
<SPEAKER ID="332" NAME="Philip Claeys" AFFILIATION="NI">
kirjalikult. - (NL) Pelk asjaolu, et meie kaasparlamendiliikmele, keda ohustab puutumatuse kaotamine, ei ole antud võimalust kaitsta end täiskogu istungil, on küllaldane põhjus hääletada raporti vastu, milles esitatakse argumente taolise puutumatuse ärakaotamise poolt. Lisaks on ennekuulmatu ja loomuvastane, et parlamendiliikmed peaksid kaotama puutumatuse ning neid tuleks kaevata kohtusse oma arvamuste avaldamise eest. Kui Euroopa Parlament tahab, et valijad seda tulevikus tõsiselt võtaksid, peab ta üheselt ja mingi kompromissita oma liikmete õiguste ning Euroopa kodanike sõnavabaduse kaitseks välja astuma.
<SPEAKER ID="332" NAME="José Manuel Fernandes" LANGUAGE="PT">
Raport käsitleb taotlust kaitsta meie kolleegi Bruno Gollnischi eesõigusi ja puutumatust, mille Euroopa Parlamendile esitas Lyoni apellatsioonikohtu prokurör seoses kohtuasja ja hüvitusnõudega, mille Rahvusvaheline Rassismi- ja Antisemitismivastane Liit esitas 26. jaanuaril 2009 seoses pressiteate avaldamisega erakonna Front National veebilehel Rhōne-Alpes'i piirkondlikus volikogus, mille esimees Bruno Gollnisch oli. Võttes arvesse parlamendis väljakujunenud tava; seda, et praegusel juhul kuritarvitatakse puutumatuse kohaldamist, ning õiguskomisjoni arvamust, nõustun raportööri seisukohaga ja hääletan selle poolt, et võtta ära meie kolleegi Bruno Gollnischi puutumatus.
<SPEAKER ID="333" NAME="Nick Griffin" AFFILIATION="NI">
kirjalikult. - Hääletasin Bruno Gollnischi puutumatuse äravõtmise vastu, kuna: 1. sõnavabadus on meie ühiskonna üks põhiväärtustest ning meie demokraatia nurgakivi. Poliitilised vastased ei tohiks seda piirata. Bruno Gollnischile omistatud märkused ei õhutanud vaenule ega olnud teotavad või solvavad. Märkused puudutasid islamistlike režiimide sallimatust uskmatute suhtes; 2. ei lubatud pidada arutelu enne hääletusi selles küsimuses, mis puudutab Euroopa Parlamendi liikme põhiõigusi; 3. ettepanek võtta ära Bruno Gollnischi puutumatus (ja poliitiliselt ajendatud otsus see ära võtta) olid vastuolus ettepanekuga lubada Euroopa Parlamendi Saksa liikmel Elmar Brokil säilitada oma puutumatus kohtu alla andmise suhtes (väidetava) ahnusest ajendatud maksudest kõrvalehoidumise õigusrikkumise eest.
<P>
On selge, et kohtu alla andmine on pahatahtlik ning selle algatas eraorganisatsioon, mille otstarve on jätta Bruno Gollnisch ilma valitud ametikohast ning heast nimest. Sama selge on see, et parlamendis valitsevas üha sallimatumas poliitilise korrektsuse õhkkonnas on mõned Euroopa Parlamendi liikmed teistest võrdsemad.
<SPEAKER ID="326" NAME="Juozas Imbrasas" LANGUAGE="LT">
Toetasin dokumenti täielikult, kuna esiteks ei ole vastutav parlamendikomisjon leidnud tõendeid piisavalt tõsisele ja täpsele kahtlusele, et kohtuasi on algatatud kavatsusega põhjustada parlamendiliikmele poliitilist kahju.
<P>
Teiseks ei mahu juhtum Bruno Gollnischi poliitilise tegevuse raamidesse Euroopa Parlamendi liikmena. See puudutab hoopis Bruno Gollnischi puhtalt piirkondliku ja kohaliku iseloomuga tegevust Rhōne-Alpes'i piirkondliku volikogu liikmena, mis on Euroopa Parlamendi liikme omast erinev volitus.
<P>
Kolmandaks on Bruno Gollnisch esitanud selgituse selle kohta, kuidas tema erakond süüstatud pressiteate Rhône-Alpes'i piirkondlikus volikogus avaldas. Puutumatuse kohaldamist taolisele olukorrale peetakse nende eeskirjade õigustamatuks laiendamiseks, mille otstarve on vältida sekkumist parlamendi toimimisse ja sõltumatusesse.
<P>
Lõpuks ei ole see parlamendi, vaid pädevate kohtuasutuste otsustada, austades samas kõiki demokraatlikke tagatisi, mil määral rassivaenule õhutamist puudutavat Prantsuse õigust on rikutud ja millised võiksid olla kohtulikud tagajärjed. Tuleb märkida, et võttes vastu otsuse võtta ära parlamendiliikme puutumatus, võimaldab Euroopa Parlament pidada isikut vastutavaks (arvestades seda, et ei sekkuta institutsiooni toimimisse ja sõltumatusesse) ega kinnita mitte mingil juhul parlamendiliikme süüd ega väljenda arvamust selle kohta, kas teatud teod või seisukohad õigustavad uurimist. Olles kaalunud kõiki argumente, soovitab õiguskomisjon, et Euroopa Parlament võtaks Bruno Gollnischi puutumatuse ära.
<SPEAKER ID="326" NAME="Jean-Marie Le Pen" LANGUAGE="FR">
Minu pikk aeg parlamendiliikmena nii Prantsuse Rahvusassamblees kui ka Euroopa Parlamendis (27 aastat) võimaldab mul öelda, et viimase hoiak Bruno Gollnischi puutumatuse äravõtmisel oli iseäranis taunitav. Euroopa Parlamendi liikmel ei lubatud end kaitsta kolleegide ees, kes muide ei vaevunud tutvuma juhtumi asjaoludega. Kui nad seda teinud oleks, saanuks nad teada, et Bruno Gollnisch on ainult kaudselt juhtunu eest vastutav ning et see puudutab tema poliitilist sõnavabadust. Jagada õpetust demokraatia ja inimõiguste austamise teemal on üks asi; neid oma institutsioonis austada on hoopis teine.
<SPEAKER ID="326" NAME="Marine Le Pen" AFFILIATION="NI">
kirjalikult. Püüd takistada parlamendiliikmeid väljendamast oma arvamusi õigustatud üldist huvi pakkuvates küsimustes ja arvustamast poliitilisi vastaseid on demokraatlikus ühiskonnas vastuvõetamatu ning kujutab Euroopa ühenduste eesõiguste ja puutumatuse protokolli artikli 8 rikkumist, mille eesmärk on kaitsta parlamendiliikmete sõnavabadust. Toetan ideed täielikult. Bernhard Rapkay jaoks kehtib see aga ainult Luigi de Magistrise puhul, kes on antud kohtu alla laimu eest, ent mitte Bruno Gollnischi puhul, kes on antud kohtu alla poliitiliste arvamuste väljendamise eest. Tegemist on kaksikmoraaliga. Kuidas on üldist huvi pakkuvam ja demokraatlikum see, et teaksime, mida Luigi de Magistris kolleegist arvab, kui see, et teaksime, mida Front National arvab rahutustest Romansis või massilise sisserände ohtudest? Just seepärast, et Bruno Gollnischi vastastele see pressiteade ei meeldinud, ehkki see on üldist huvi pakkuvam, kaotab ta puutumatuse. Meie parlamendi valitud esindajate sõnavabadus ei tohiks olla nihutatav pallivärav ega oleneda sellest, kas inimese nägu sobib. Vääritu on teist see raport vastu võtta.
<SPEAKER ID="334" NAME="David Martin" AFFILIATION="S&amp;D">
kirjalikult. - Toetan Bruno Gollnischi puutumatuse äravõtmist, nii et ta saaks ilmuda kohtusse rassivaenule õhutamise õigusrikkumise eest.
<SPEAKER ID="335" NAME="Jean-Luc Mélenchon" LANGUAGE="FR">
Häbistamist ja rassivaenule õhutamist usuliste veendumuste alusel peetakse Prantsusmaal õigusrikkumisteks ning praegune olukord on võrdväärne flagrante delicto'ga. Bruno Gollnisch avaldas avalikult toetust ennekuulmatule pressiteatele. Pressiteates võrdsustatakse moslemid kõrilõikajatega. Selles on juttu sellest, et islam tungiks meie isamaale ja hävitaks meie kultuuriväärtused. Bruno Gollnischil avaneb võimalus ennast kaitsta. Puutumatuse äravõtmine lubab seda. Seetõttu hääletan tema puutumatuse kaitsmise taotlusele vastu.
<SPEAKER ID="335" NAME="Andreas Mölzer" LANGUAGE="DE">
Hääletasin Bruno Gollnischi puutumatuse äravõtmise vastu, sest õiguskomisjoni esitatud seletuskiri, milles äravõtmist täiskogule soovitati, oli tervenisti meelevaldne. Kui Bruno Gollnischile esitatakse süüdistus pressiteate pärast, mille kirjutas Front Nationali poliitiline personal, siis muidugi tuleks vaadelda tegevust tema ELi volituse raamidesse jäävana. Argument, et see toimus tema tegevuse raames piirkondliku volikogu liikmena, ei ole otsustav, sest ELi volitust ei ole võimalik vaadelda osalise tööajaga ameti või millegi sarnasena. Kui Bruno Gollnisch oleks teinud sama avalduse Euroopa Parlamendi osaistungjärgul või ühes oma parlamendikomisjonidest, kas siis esitataks sama argumenti? Väljaandmise aluseks oleva pressiteate sisule laieneb lisaks 100% sõnavabadus. Kui poliitiliselt ebapopulaarsed avaldused hakkavad nüüd olema väljaandmise aluseks, siis see näitab veel kord, mida Euroopa Parlament tõelisest demokraatiast arvab.
<SPEAKER ID="335" NAME="Maria do Céu Patrão Neves" LANGUAGE="PT">
Raport käsitleb meie kolleegi Bruno Gollnischi puutumatuse äravõtmist, mida on taotlenud Prantsuse prokurör, nii et oleks võimalik uurida kaebust väidetava rassivaenule õhutamise kohta ja vajaduse korral pidada Bruno Gollnischi üle kohut Prantsuse esimese astme kohtus, apellatsiooni- ja kassatsioonikohtus. Bruno Gollnischi puutumatuse äravõtmine puudutab väidetavat rassivaenule õhutamise õigusrikkumist pressiteate tagajärjel, mille 3. oktoobril 2008 väljastas Rhōne-Alpes'i piirkonna erakond Front National, mille esimees Bruno Gollnisch oli; seega oli tegevus puhtalt piirkondliku ja kohaliku iseloomuga Rhōne-Alpes'i piirkondliku volikogu liikmena, mille volitus valiti Bruno Gollnischile otsestel ja üldistel valimistel ning mis on Euroopa Parlamendi liikme omast erinev. Teostatavas uurimises ei ole tõendeid fumus persecutionis'est: teisisõnu kavatsusest põhjustada parlamendiliikmele poliitilist kahju. Hääletasin raporti poolt, milles otsustatakse mitte kaitsta Bruno Gollnischi eesõigusi ja puutumatust, jättes pädevate kohtuasutuste otsustada, austades samas kõiki demokraatlikke tagatisi, mil määral rassivaenule õhutamist puudutavat Prantsuse õigust on rikutud ja millised võiksid olla kohtulikud tagajärjed.
<SPEAKER ID="336" NAME="Raül Romeva i Rueda" AFFILIATION="Verts/ALE">
kirjalikult. - Juhtum on identne eelmisega (vt, kuid siinkohal edastasid puutumatuse äravõtmise taotluse Prantsuse ametivõimud.
<SPEAKER ID="337" NAME="Luís Paulo Alves" LANGUAGE="PT">
Prespa järvede valgala (Prespa park) jagavad Kreeka, endine Jugoslaavia Makedoonia Vabariik ja Albaania. Esimene on Euroopa Liidu liikmesriik, teine ELi kandidaatriik ning kolmas võimalik ELi kandidaatriik. Albaania ja endine Jugoslaavia Makedoonia Vabariik on sõlminud ELiga stabiliseerimis- ja assotsiatsioonilepingu ning säästva majanduse ja rohelise infrastruktuuri arendamine, mis toob loomulikult kaasa töökohtade loomise kohalikul tasandil, tekitab olulise tööhõivepotentsiaali, soodustades seeläbi Euroopa 2020. aasta strateegia teostumist. Lisaks saavad ja peavad ressursside parem kasutamine, säästev majandusareng ning looduskaitse käima käsikäes ja samuti tugevdama koostööd naaberriikide integreerimiseks Euroopasse. Kõikidel eelmainitud põhjustel hääletan lepinguprojekti poolt.
<SPEAKER ID="338" NAME="Mara Bizzotto" LANGUAGE="IT">
Olen selle poolt, et anda nõusolek Euroopa Liidu osalemiseks Prespa pargi piirkonna kaitse ja säästva arengu lepingus, mille sõlmiksid Kreeka, endine Jugoslaavia Makedoonia Vabariik ja Albaania. Olen sellel seisukohal, kuna park on oma geomorfoloogia, ökoloogia, bioloogilise mitmekesisuse ja kultuurilise olulisuse tõttu rahvusvahelise tähtsusega loodusala. Toetan samuti lepingus kirjeldatud eesmärke ja põhimõtteid, mis rajanevad loodusvarade säästlikul kasutamisel, ökosüsteemide ja bioloogilise mitmekesisuse kaitsele keskendumisel ning veereostuse ennetamisel, tõrjel ning vähendamisel Prespa järvedes.
<SPEAKER ID="338" NAME="Maria Da Graça Carvalho" AFFILIATION="PPE">
kirjalikult. - (PT) Tunnen heameelt liikmesriikide jõupingutuste üle teha koostööd ELi mitte kuuluvate riikidega ressursside kasutamise säästvamaks muutmisel. Seetõttu hääletan selle poolt, et sõlmida Prespa pargi piirkonna kaitse ja säästva arengu leping, kuna arvan, et on oluline, et seda jagaks kolme riigi areng: Kreeka, endine Jugoslaavia Makedoonia Vabariik ja Albaania. Arvan samuti, et park on oluline keskkonna, looduskaitse ja terve hulga positiivsete kaasnevate mõjude seisukohast, mis võiks seda liiki koostööst tekkida, sealhulgas heade suhete tugevdamine Balkani piirkonnas.
<SPEAKER ID="338" NAME="Diogo Feio" LANGUAGE="PT">
Toetan stabiliseerimis- ja assotsiatsioonilepingu sõlmimist Euroopa Liidu, Albaania ja endise Jugoslaavia Makedoonia Vabariigi vahel, mille eesmärk on luua koostöö kõikide nende vahel, kes jagavad Prespa järvede valgala, et kindlustada ökosüsteemi terviklik kaitse ja pargi säästev areng. Leping näitab liidu vee raamdirektiivi edukat kohaldamist keskkonna kaitsmiseks, piirkonna elanike elatustaseme tõstmiseks ning koostöö tekitamiseks kolme riigi vahel: Kreeka, endine Jugoslaavia Makedoonia Vabariik ja Albaania. See tugevdab osaliste heanaaberlikkuse vaimu, iseäranis selles Balkani tundlikus piirkonnas.
<SPEAKER ID="338" NAME="José Manuel Fernandes" LANGUAGE="PT">
Soovitus käsitleb nõukogu otsuse eelnõud, mis puudutab lepingu sõlmimist Euroopa Liidu nimel Prespa pargi piirkonna kaitse ja säästva arengu kohta, mis on sellise staatusega 1977. aastast saadik ja mis nimetati 2. veebruaril 2000 piiriüleseks piirkonnaks deklaratsiooniga, mille väljastasid Prespa riigid: Kreeka, endine Jugoslaavia Makedoonia Vabariik ja Albaania. Euroopa Liit on teadlik edasilükkamatust vajadusest kaitsta ja hoida loodusvarasid, mistõttu on ta alates 1970ndatest võtnud vastu õigusaktide paketi, mille ülim väljendus on 2000. aasta vee raamdirektiiv. Lepingu eesmärk on luua koostöö ELi ja eelmainitud riikide vahel, et edendada piirkonna säästvat arengut ja kaitsta selle ökosüsteemi, iseäranis Prespa vesikonna integreeritud majandamise kavade kaudu. Ajal mil kliimamuutusest tingitud õnnetuste hulk suureneb, kiidan nõukogu projekti eest ja sooviksin näha selle valmimist võimalikult pea.
<SPEAKER ID="339" NAME="João Ferreira" LANGUAGE="PT">
Prespa järvede valgala (Prespa park) jagavad Kreeka, endine Jugoslaavia Makedoonia Vabariik ja Albaania. On äärmiselt oluline luua eluala paljude haruldaste ja/või endeemsete taime- ning loomaliikide kaitseks, samuti üleilmselt ohustatud lindude pesitsuspaiga ja kultuuri- ning pärandiväärtustest rikka paigana.
<P>
Lepingu eesmärk on luua koostöö, et edendada ökosüsteemi integreeritud kaitset ja Prespa piirkonna säästvat arengut, sealhulgas Prespa vesikonna integreeritud majandamise kavasid. Selleks kohustuvad lepinguosalised riigid võtma kasutusele vajalikke meetmeid, individuaalselt või koostöös, vastavalt suveräänse võrdsuse, territoriaalse terviklikkuse ja hea usu põhimõtetele, et majandada Prespa vesi, ennetada, tõrjuda ning vähendada reostust, kaitsta ja hoida bioloogilist mitmekesisust, kaitsta pinnast, kasutada heaperemehelikult loodusvarasid ning tagada säästev areng.
<P>
Seetõttu hääletame raporti poolt.
<SPEAKER ID="340" NAME="Ilda Figueiredo" LANGUAGE="PT">
Prespa park ehk Prespa vesikond, mida jagavad Kreeka, endine Jugoslaavia Makedoonia Vabariik ja Albaania, on väga oluline, et luua eluala paljude haruldaste ja/või endeemsete taime- ning loomaliikide kaitseks, samuti üleilmselt ohustatud lindude pesitsuspaiga ja kultuuri- ning pärandiväärtustest rikka paigana.
<P>
Lepingu eesmärk on luua koostöö, et edendada ökosüsteemi integreeritud kaitset ja Prespa piirkonna säästvat arengut, sealhulgas Prespa vesikonna integreeritud majandamise kavasid.
<P>
Selleks kohustuvad lepinguosalised riigid võtma kasutusele vajalikke meetmeid, individuaalselt või koostöös, vastavalt suveräänse võrdsuse, territoriaalse terviklikkuse ja hea usu põhimõtetele, et majandada Prespa vesi, ennetada, tõrjuda ning vähendada reostust, kaitsta ja hoida bioloogilist mitmekesisust, kaitsta pinnast, kasutada heaperemehelikult loodusvarasid ning tagada säästev areng.
<P>
Seetõttu hääletame raporti poolt.
<SPEAKER ID="341" NAME="Monika Flašíková Beňová" AFFILIATION="S&amp;D">
kirjalikult. - 2010. aasta veebruaris sõlmisid Kreeka, endine Jugoslaavia Makedoonia Vabariik ja Albaania Euroopa Liidu juuresolekul ning osalusel Prespa pargi piirkonna kaitse ja säästva arengu lepingu. Lepingu eesmärk on kindlustada Prespa pargi piirkonna kaitse ja samuti igakülgne ökosüsteemi kaitse. Ökoloogiliselt olulised ei ole mitte ainult järved ja nende ümbrus, vaid ala on looduslikult ainulaadne ka oma geomorfoloogia, ökoloogia, bioloogilise mitmekesisuse ja kultuurilise olulisuse tõttu. Tegemist on üliolulise elupaigaga arvukate haruldaste ja/või endeemsete taime- ning loomaliikide kaitseks, üleilmselt ohustatud lindude pesitsuspaigaga ja arheoloogilise ning traditsioonilise pärandi olulise varasalvega. Seetõttu oli soovitav saavutada parlamendi nõusolek lepingu vastuvõtmise kindlustamiseks.
<SPEAKER ID="341" NAME="Lorenzo Fontana" LANGUAGE="IT">
Prespa vesikond Kreeka, endise Jugoslaavia Makedoonia Vabariigi ja Albaania vahelisel piiril on oluline loodusala. Leping, mis Euroopa Liidu allkirjastamist ootab, aitab saavutada osa olulistest eesmärkidest piirkonna kaitsmisel, ökosüsteemi kaitsmisel ja taastuvenergia säästva kasutamise rakendamisel. Seepärast hääletangi soovituse poolt.
<SPEAKER ID="341" NAME="Juozas Imbrasas" AFFILIATION="EFD">
kirjalikult. - (LT) Toetasin raportit, sest lepingu eesmärk on luua koostöö, et kindlustada ökosüsteemi integreeritud kaitse ja Prespa piirkonna säästev areng, sealhulgas Prespa vesikonna integreeritud majandamise kavade koostamine vastavalt rahvusvahelistele ning ELi standarditele. Prespa järvede valgala (Prespa park) jagavad Kreeka, endine Jugoslaavia Makedoonia Vabariik ja Albaania. Esimene on Euroopa Liidu liikmesriik, teine ELi kandidaatriik ning kolmas võimalik ELi kandidaatriik. Albaania ja endine Jugoslaavia Makedoonia Vabariik on samuti sõlminud ELiga stabiliseerimis- ja assotsiatsioonilepingu. Prespa pargi piirkond on rahvusvahelise tähtsusega loodusala bioloogilise mitmekesisuse, geomorfoloogilise, ökoloogilise ja kultuurilise olulisuse tõttu. Tegemist on üliolulise elupaigaga arvukate haruldaste ja/või endeemsete taime- ning loomaliikide kaitseks, üleilmselt ohustatud lindude pesitsuspaigaga ja arheoloogilise ning traditsioonilise pärandi olulise varasalvega.
<P>
Nendel põhjustel allkirjastasid 2. veebruaril 2010 need kolm riiki Euroopa Liidu osalusel Prespa pargi piirkonna kaitse ja säästva arengu lepingu, mis nõuab ka Eurooa Liidu nõusolekut. Selle eesmärgi saavutamiseks on pooled kohustunud rakendama vajalikke meetmeid ning parimaid kasutada olevaid võtteid, individuaalselt või koostöös, lähtuvalt suveräänse võrdsuse, territoriaalse terviklikkuse ja hea usu põhimõtetest.
<SPEAKER ID="342" NAME="David Martin" AFFILIATION="S&amp;D">
kirjalikult. - Mul on hea meel Prespa pargi kaitse ja säästva arengu lepingu üle. Prespa pargi piirkond on rahvusvahelise tähtsusega loodusala bioloogilise mitmekesisuse, geomorfoloogilise, ökoloogilise ja kultuurilise olulisuse tõttu. Tegemist on üliolulise elupaigaga arvukate haruldaste ja/või endeemsete taime- ning loomaliikide kaitseks, üleilmselt ohustatud lindude pesitsuspaigaga ja arheoloogilise ning traditsioonilise pärandi olulise varasalvega.
<SPEAKER ID="342" NAME="Willy Meyer" LANGUAGE="ES">
Raport käsitleb Prespa järvede valgala, mille geomorfoloogiline, ökoloogiline, bioloogilise mitmekesisus ja kultuuriline tähtsus teevad sellest rahvusvaheliselt olulise loodusruumi. Tegemist on üliolulise elupaigaga arvukate haruldaste või endeemsete taime- ning loomaliikide kaitseks, üleilmselt ohustatud lindude pesitsuspaigaga ja arheoloogilise ning traditsioonilise pärandi olulise varasalvega. Seetõttu on sõlmimisel leping Kreeka, Albaania ja endise Jugoslaavia Makedoonia Vabariigi vahel, kes jagavad seda loodusruumi, et luua koostöö järvede vete majandamisel, et ennetada, tõrjuda ning vähendada nende reostust; kaitsta ja hoida piirkonna bioloogilist mitmekesisust ning kaitsta pinnast erosiooni eest; edendada loodusvarade mõistlikku kasutamist ja säästvat arengut; ennetada loomade ning taimede võõrliikide introdutseerimist; reguleerida piirkonnale negatiivset mõju avaldavat inimtegevust. Olen veendunud vajaduses suurendada koostööd kaasatud poolte vahel, alati võrdsuse põhimõtte austamise, territoriaalse terviklikkuse ja vastastikuse kasu alusel, et kaitsta seda erakordse väärtusega piirkonda. Seetõttu hääletan lepingu poolt.
<SPEAKER ID="342" NAME="Maria do Céu Patrão Neves" LANGUAGE="PT">
Raporti alus on nõukogu otsuse eelnõu, mis puudutab lepingu sõlmimist Prespa pargi piirkonna, Prespa vesikonna, kaitse ja säästva arengu kohta. Euroopa Liidul on olnud pikka aega vesi kaitsvad õigusaktid, nimelt 2000. aasta vee raamdirektiiv, millega on kehtestatud kõikide vete - jõgede, järvede, põhja- ja rannikuvete - kaitsmine ja millega on sätestatud haldus- ning poliitilisi piiri ületavate ühiste vesikondade puhul jõupingutuste koordineerimine sekke eesmärgi saavutamiseks. Prespa järvede valgala jagavad Kreeka, endine Jugoslaavia Makedoonia Vabariik ja Albaania. Endine Jugoslaavia Makedoonia Vabariik on ELi kandidaatriik ning Albaania on võimalik kandidaat. Seetõttu on muutunud vajalikuks rahvusvahelise lepingu sõlmimine, et täita vee raamdirektiivi eesmärgid, nimelt bioloogilise mitmekesisuse ja piirkonna ökosüsteemi teenuste kaitsmine. Hääletasin raporti poolt, mille keskkonna-, rahvatervise ja toiduohutuse komisjon võttis enne ühehäälselt vastu.
<SPEAKER ID="342" NAME="Paulo Rangel" LANGUAGE="PT">
Prespa järvede valgala jagavad Kreeka, endine Jugoslaavia Makedoonia Vabariik ja Albaania. Vaieldamatut ökoloogilist huvi pakkuva bioloogilise mitmekesisuse allikana ning seetõttu ka loodusliku kliimaregulaatorina väärib selle kaitsmine Euroopa Liidu jõupingutusi kooskõlas vee raamdirektiiviga (2000/60/EÜ). Direktiivist lähtuvalt on liidu territoriaalpiiridest kaugemale ulatuva vesikonna puhul vaja rakendada koordineerimismeetmeid asjaomaste riikide vahel ja sel põhjusel sõlmiti 2. veebruaril 2010 Prespa pargi piirkonna kaitse ja säästva arengu leping; kaasatud oli ka komisjon, kes esindas ELi. Lõplik vastuvõtmine nõukogus nõuab aga Euroopa Parlamendi nõusolekut. Eelmainitud põhjustel hääletan lepingu vastuvõtmise poolt.
<SPEAKER ID="343" NAME="Raül Romeva i Rueda" AFFILIATION="Verts/ALE">
kirjalikult. - Prespa pargi piirkond on rahvusvahelise tähtsusega loodusala bioloogilise mitmekesisuse, geomorfoloogilise, ökoloogilise ja kultuurilise olulisuse tõttu. Tegemist on üliolulise elupaigaga arvukate haruldaste ja/või endeemsete taime- ning loomaliikide kaitseks, üleilmselt ohustatud lindude pesitsuspaigaga ja arheoloogilise ning traditsioonilise pärandi olulise varasalvega. Nendel põhjustel allkirjastasid 2. veebruaril 2010 kolm asjaomast riiki Euroopa Liidu osalusel Prespa pargi piirkonna kaitse ja säästva arengu lepingu. Lepingu eesmärk on luua koostöö, et kindlustada ökosüsteemi integreeritud kaitse ja Prespa piirkonna säästev areng, sealhulgas Prespa vesikonna integreeritud majandamise kavade koostamine vastavalt rahvusvahelistele ning ELi standarditele. Lähtuvalt Euroopa Liidu toimimise lepingu artikli 218 lõike 6 punktist a peab nõukogu lepingu vastuvõtmiseks saavutama Euroopa Parlamendi nõusoleku.
<SPEAKER ID="344" NAME="Licia Ronzulli" LANGUAGE="IT">
Euroopa Liidul on olnud pikka aega vesi kaitsvad õigusaktid, mille olulisim osa on vee raamdirektiiv. Õigusaktist lähtuvalt peavad liikmesriigid juhul, kui vesikonnad liidu territooriumist kaugemale ulatuvad, püüdma koordineerida kolmandate riikidega, kes vesikonna piirkonda jagavad. Kui koordineerimine võtab rahvusvahelise lepingu kuju, on Euroopa Liidu osalemine poolena vajalik niivõrd, kui leping hõlmab liidu pädevusse jäävaid küsimusi.
<P>
Prespa pargi piirkond on rahvusvahelise tähtsusega loodusala oma geomorfoloogia, ökoloogia, bioloogilise mitmekesisuse ja kultuurilise olulisuse tõttu. Täna vastu võetud teksti eesmärk on luua koostöö, et kindlustada ökosüsteemi integreeritud kaitse ja Prespa pargi piirkonna säästev areng, sealhulgas Prespa vesikonna integreeritud majandamise kavade koostamine vastavalt rahvusvahelistele ning ELi standarditele. Leping soodustab vee raamdirektiivi edukat rakendamist, keskkonna kaitsmist, piirkonna elanike elatustaseme tõstmist ning heanaaberlike suhete tugevdamist Balkani eriti tundlikus piirkonnas.
<SPEAKER ID="344" NAME="Daciana Octavia Sârbu" AFFILIATION="S&amp;D">
kirjalikult. - Eelmisel aastal arutlesid komisjon ja teised ELi institutsioonid asjaolu üle, et me ei ole saavutanud oma bioloogilist mitmekesisust puudutavaid eesmärke. Tegemist on sügavalt kahetsusväärse olukorraga, mida peab muutma kiiresti ja tulemuslikult, et kaitsta bioloogilist mitmekesisust ja hindamatuid ökoteenuseid, mis see meile pakub. Koostööd kolmandate riikidega tuleb soodustada võimalikult palju; kuna tegemist on ka üleilmse probleemiga, tuleb lepingut soojalt tervitada.
<SPEAKER ID="345" NAME="Luís Paulo Alves" LANGUAGE="PT">
Hääletan Carmen Fraga Estévezi soovituse poolt, millega tervitatakse Euroopa Komisjoni jõupingutusi resolutsioonide kinnitamise nimel, mis põhinevad regionaalsete kalandusorganisatsioonide sadamariigi meetmete lepingul. 2010. aasta märtsis Busanis Lõuna-Koreas toimunud India Ookeani Tuunikomisjoni täiskogu istungil võeti vastu ELi esitatud sadamariigi meetmete resolutsioon (resolutsioon 2010/11). EL esitas sarnaseid ettepanekuid ka teistes regionaalsetes kalandusorganisatsioonides eesmärgiga tugevdada sadamariigi meetmeid, mis neil hetkel kehtivad, ja viia need kooskõlla lepingu nõuetega. Kahjuks ei olnud neid mitmel juhul võimalik vastu võtta, kuna hulk riike, nagu mõned Ladina-Ameerika ja väikesed Vaikse ookeani saareriigid, oli sellele vastu.
<P>
Nagu raportöör, nii soovitan ka mina Euroopa Komisjonil jätkata tungivalt surve avaldamist, et need ettepanekud kinnitataks, kuna lepingus sätestatud meetmed on tõeliselt tulemuslikud ebaseadusliku, teatamata ja reguleerimata kalapüügiga võitlemisel ainult sel juhul ning siis, kui neid kohaldatakse igakülgselt, ühetaoliselt ja läbipaistvalt, et vältida möödahiilimisvõimalusi, mida saaksid hõlpsalt ära kasutada ebaseadusliku, teatamata ja reguleerimata kalapüügiga tegelevad ettevõtjad.
<SPEAKER ID="346" NAME="Antonello Antinoro" LANGUAGE="IT">
Toetasin soovitust, sest Euroopa Liit peab saatma ebaseadusliku, reguleerimata ja teatamata kalapüügi vastase tugeva sõnumi. Euroopa Liit on kalapüügi majandamist puudutavates küsimustes oluline rahvusvaheline osaline. Seetõttu peab ta toetama kõike, mis on seotud rikkumisi käsitlevate rahvusvaheliste eeskirjade jõustamisega. Carmen Fraga Estévez on tervitanud Euroopa Komisjoni jõupingutusi, et võetaks vastu ÜRO Toidu- ja Põllumajandusorganisatsiooni sadamariigi meetmete lepingul põhinevad resolutsioonid. Meie parlamendikomisjonis toetasime otsustavalt mõtet, et jätkataks ettepanekute nimel tehtavaid jõupingutusi. Nimelt hõlmab ebaseaduslik kalapüük deklareeritud laevu, mis püüavad alamõõdulisi liike, ja lisaks ka kalapüüki volitamata paatidelt kaitsealustes piirkondades või rannikule liiga lähedal.
<P>
Kahjuks annab ebaseaduslik kalapüük umbes 60% toodetest, mis meie turgudele jõuavad, ja see põhjustab nende kvaliteedi määramatust ning muudab nende jälitamise keeruliseks. Seepärast arvamegi, et Euroopal tuleks näidata eeskuju kõikidele teistele sektoris tegutsevatele riikidele, kellel on lõpuks eelis rahvusvahelistel turgudel, sest neil ei tule pidada kinni ühestki meie kaluritele kehtestatud piirangust.
<SPEAKER ID="347" NAME="Izaskun Bilbao Barandica" LANGUAGE="ES">
Hääletasin Carmen Fraga Estévezi soovituse poolt, milles käsitletakse nõukogu otsuse eelnõud selle kohta, et kinnitada leping, milles käsitletakse sadamariigi meetmeid ebaseadusliku, teatamata ja reguleerimata kalapüügi vältimiseks, ärahoidmiseks ja lõpetamiseks. Hääletasin poolt, sest algatuse sisu on ülioluline panus praegusesse üleilmsesse võitlusse ebaseadusliku kalapüügiga. Selle sisu on tulemuslik juhul, kui seda kohaldatakse igakülgselt, ühetaoliselt ja läbipaistvalt.
<SPEAKER ID="347" NAME="Mara Bizzotto" LANGUAGE="IT">
Kalavarude puudus üleilmsel tasandil, ja seetõttu mitte ainult meie oma meredes, on muutumas järk-järgult pakiliseks probleemiks. Teame, et mereelustik on oluline, mitte ainult inimese toidusedeli olulise osana, vaid ka terve ökosüsteemi tervise seisukohast. Seetõttu on oluline, et kõik valitsustasandid - piirkondadest ja keskvalitsustest Euroopa Liiduni välja - teeksid kõik enda võimuses oleva regulatiivmeetmete ning õigusaktide kasutuselevõtuks, mis aitaksid kaitsta kalavarusid, mis on kalapüügi tegevuse pikaajalise jätkusuutlikkuse ainus tagatis.
<P>
Hääletasin selle nõukogule esitatava parlamendi soovituse poolt, nii et nõukogu saaks ELi nimel edasi minna ning võtta vastu lepingu, milles käsitletakse sadamariigi meetmeid ebaseadusliku, teatamata ja reguleerimata kalapüügi vältimiseks, ärahoidmiseks ja lõpetamiseks. Kui riigisisesed organid rakendavad seda õigesti, kujuneb sellest rahvusvahelisest lepingust oluline vahend mereelustiku pikaajalise kaitse ja kalavarude säästva kasutamise kindlustamisel.
<SPEAKER ID="347" NAME="Vilija Blinkevičiūt" LANGUAGE="LT">
Hääletasin raporti poolt, sest sellega andis Euroopa Parlament nõusoleku ÜRO Toidu- ja Põllumajandusorganisatsiooni lepingule, millega edendataks kalavarude ja mere ökosüsteemide vastutustundlikku kasutamist. Lepingus sätestatakse konkreetsed vahendid tulemuslikumaks võitluseks ebaseadusliku, teatamata ja reguleerimata kalapüügiga ELi territoriaalvetes. Vahenditega sätestatakse miinimumnõuded, millele meetmete rakendamine liikmesriikides peaks tuginema, et jälgida, kontrollida ja üle vaadata välisriikide lippude all sõitvaid kalalaevu, kes soovivad kasutada nende sadamaid. Lepingu vahendeid saaks kohaldada mitte ainult kalalaevadele, vaid ka kalapüügiga seotud tegevuseks kasutatavatele laevadele, nagu transpordilaevad, mida võidakse kasutada kalandustoodete vedamiseks. Võitlus ebaseadusliku, teatamata ja reguleerimata kalapüügiga kujutab olulist osa ühisest kalanduspoliitikast ning EL peaks olema võimeline edendama küsimuses rahvusvahelist koostööd, osaledes aktiivselt ja tõhusalt sadamariigi meetmeid käsitleva rahvusvahelise vahendi kasutuselevõtmisel.
<SPEAKER ID="348" NAME="Sebastian Valentin Bodu" LANGUAGE="RO">
Ebaseaduslikku, teatamata ja reguleerimata kalapüüki peetakse üheks põhiohuks, mis ähvardab kalandusturu ressursse, kus Euroopa Liidul on oluline üleilmne positsioon. Praegusel juhul on vee-elusressursside säästva kasutamise kaitsele suunatud ühise ELi tasandi kalanduspoliitika arendamine täiesti loomulik huvi. Nõukogule vastuvõtmiseks pakutav leping on koostatud just nende rahvusvaheliste nõuete täitmiseks, mis käsitlevad ebaseadusliku, teatamata ja reguleerimata kalapüügi vältimist, ärahoidmist ning lõpetamist tulemuslike meetmete rakendamise teel riigis, kus sadam asub. Meetmed peaksid muutuma lepingu vastuvõtmise järel vabatahtlikust näidisest sadamariikidele kohustuslike miinimumnõuete paketiks, mille eesmärk on jälgida, kontrollida ja üle vaadata välisriikide lippude all sõitvaid kalalaevu, kes soovivad kasutada nende sadamaid.
<P>
Asjaolu, et meetmepaketti, mille rakendamine jääb sadamariikide pädevusse, koostatakse siiski rahvusvahelise vahendiga, on lisatasu. Üleilmse ülevaatega ebaseadusliku, teatamata ja reguleerimata kalapüügi tavast võib kaasneda püügitegevuse parem järelvalve tervikuna. Korralduse ja rakendamise mõttes on see kulutasuvam.
<SPEAKER ID="348" NAME="Vito Bonsignore" LANGUAGE="IT">
Hääletasin Carmen Fraga Estévezi esitatud teksti poolt ja sooviksin avaldada talle tänu tehtud töö eest. Nimelt arvan, et Euroopa Liit peaks kasutama iga tema käsutuses olevat vahendit ebaseadusliku kaubanduse ennetamiseks ning sellega võitlemiseks, säilitades samas kalandusturgu, mis on olnud alati ühise kalanduspoliitika üks toekas sammas.
<P>
Seetõttu on viimane aeg, et võetaks kasutusele ranged eeskirjad ja et neist eelkõige ka kinni peetaks. Laevad, mis ei pea kinni Euroopa ja rahvusvahelistest kalapüügieeskirjadest, tuleks keelata ning tagada tuleks rohkem teavet kõikide laevade kohta, mis taotlevad juurdepääsu sadamatele. Ärgem unustagem, et Euroopa - kelle püügivõimsus on maailmas kolmandal kohal - on töötanud aastaid selle nimel, et kindlustada, et liikmesriigid ja kolmandad riigid eeskirjadest kinni peaks, et tagada jätkusuutlik kalandusturg ning kaitsta merekeskkonda võimaliku kahjustamise eest.
<SPEAKER ID="348" NAME="Maria Da Graça Carvalho" LANGUAGE="PT">
Nõustun nõukogu otsuse eelnõuga selle kohta, et kinnitada Euroopa Liidu nimel leping, milles käsitletakse sadamariigi meetmeid ebaseadusliku, teatamata ja reguleerimata kalapüügi vältimiseks, ärahoidmiseks ja lõpetamiseks. Arvan, et taoliste meetmete tulemuslikkus on oluline mereökosüsteemide kaitse ja jätkusuutlikkuse tagamiseks ning seetõttumerede ja vastavate majandusharude kasutamiseks. Tulemuslikkuse tagamiseks on vaja, et meetmeid kohaldataks liikmesriikides ühtlaselt, kontrollides paatide lossimist, ümberlaadimisi ja muid nende sadamates sooritatavaid toiminguid. Seetõttu soovitan rõhutada punkti olulisust, mis pakuti välja seoses teabevahetusmehhanismiga, millele leping peab tuginema.
<SPEAKER ID="347" NAME="Diogo Feio" LANGUAGE="PT">
Ebaseaduslik kalapüük on nähtus, mis ohustab kõiki meetmeid, mida rahvusvaheline üldsus ja iseäranis Euroopa Liit on rakendanud, et oleks võimalik tasakaalustada jõuline ning dünaamiline kalapüügitegevus kalavarude vajaliku täienemisega.
<P>
2007. aastal nõustus ÜRO Toidu- ja Põllumajandusorganisatsiooni komisjon koostama seaduslikult siduva rahvusvahelise vahendi, milles käsitletakse sadamariigi meetmeid ebaseadusliku, teatamata ja reguleerimata kalapüügi ärahoidmiseks. Hiljem, 2009. aastal, võeti leping Roomas vastu, ning praegu on kavatsus see ELi nimel kinnitada.
<P>
Küsimuse olulisust arvestades, iseäranis Portugali-taolise mereriigi seisukohast, hääletan lepingu kinnitamise poolt.
<SPEAKER ID="347" NAME="José Manuel Fernandes" LANGUAGE="PT">
2001. aastal lõi ÜRO Toidu- ja Põllumajandusorganisatsioon rahvusvahelise tegevuskava ebaseadusliku, teatamata ja reguleerimata kalapüügi vältimiseks, ärahoidmiseks ning lõpetamiseks. 2005. aastal kinnitas ÜRO Toidu- ja Põllumajandusorganisatsioon hulga meetmeid, mida kalapüügi- või kalaveolaevade sadamariigidpeavad võtma kasutusele ebaseadusliku kalapüügiga võitlemiseks. Loodusvarade, iseäranis mereressursside, säilitamine on pidev Euroopa Liidu huvi, kuna see taotleb ebaseadusliku kalapüügi vältimist kõikide enda käsutuses olevate vahenditega. Seetõttu on see jälginud pingsalt kõiki ÜRO Toidu- ja Põllumajandusorganisatsiooni kinnitatud meetmeid, etendades aktiivset ja tõhusat rolli, sealhulgas 18. - 23. novembril 2009 Roomas toimunud ÜRO Toidu- ja Põllumajandusorganisatsiooni konverentsi 36. istungjärgul vastuvõetud lepingu koostamisel. Nõustun raportööri võetud seisukohaga soovitada tungivalt Euroopa Komisjonil mitte ainult sõlmida leping, vaid ka jätkata surve avaldamist rahvusvahelistele institutsioonidele, iseäranis ÜRO Toidu- ja Põllumajandusorganisatsioonile, et eelnevalt kavandatavad meetmed kinnitataks.
<SPEAKER ID="349" NAME="João Ferreira" LANGUAGE="PT">
Leping kinnitati 2009. aasta novembris Roomas toimunud ÜRO Toidu- ja Põllumajandusorganisatsiooni konverentsi 36. istungjärgul, millega jõudis lõpule aruteluprotsess, millele eelnes hulk muid viimasel kahel kümnendil ÜRO Toidu- ja Põllumajandusorganisatsiooni egiidi all vastu võetud lepinguid ja tegevusjuhendeid.
<P>
Ebaseaduslik, teatamata ja reguleerimata kalapüük kujutab üleilmset ohtu mere elusressursside säästvale kasutamisele. Seetõttu peab olema võitlus ebaseadusliku, teatamata ja reguleerimata kalapüügiga mis tahes kalanduspoliitika keskne huvi ja lisaks ka rahvusvahelise kalanduse majandamise oluline osa pädevates foorumites.
<P>
Lepingu eesmärk on vältida, ära hoida ja lõpetada ebaseaduslik, teatamata ja reguleerimata kalapüük tulemuslike sadamariigi meetmete kasutamisega, kindlustades seeläbi mere elusressursside ning mereökosüsteemide pikaajalise kaitsmise ja säästva kasutamise. Kogemused tõendavad kulutasuvussuhet ja üliolulist rolli, mida sadamariigi meetmed etendavad ühes teiste vahenditega võitluses ebaseadusliku, teatamata ja reguleerimata kalapüügi vastu. Leping toetab ka ebaseadusliku, teatamata ja reguleerimata kalapüügi laiendatud määratlust ja hõlmab suurt hulka reguleerimata kalapüügitoiminguid.
<P>
Seetõttu hääletasime raporti poolt.
<SPEAKER ID="350" NAME="Ilda Figueiredo" LANGUAGE="PT">
Leping kinnitati 18. - 23. novembril 2009 Roomas toimunud ÜRO Toidu- ja Põllumajandusorganisatsiooni konverentsi 36. istungjärgul, millega jõudis lõpule aruteluprotsess, millele eelnes hulk muid viimasel kahel kümnendil ÜRO Toidu- ja Põllumajandusorganisatsiooni egiidi all vastu võetud lepinguid ja tegevusjuhendeid.
<P>
Ebaseaduslik, teatamata ja reguleerimata kalapüük kujutab üleilmset ohtu mere elusressursside säästvale kasutamisele. Seetõttu peab olema võitlus ebaseadusliku, teatamata ja reguleerimata kalapüügiga mis tahes kalanduspoliitika keskne huvi ja lisaks ka rahvusvahelise kalanduse majandamise oluline osa pädevates foorumites.
<P>
Lepingu eesmärk on vältida, ära hoida ja lõpetada ebaseaduslik, teatamata ja reguleerimata kalapüük tulemuslike sadamariigi meetmete kasutamisega, kindlustades seeläbi mere elusressursside ning mereökosüsteemide pikaajalise kaitsmise ja säästva kasutamise.
<P>
Kogemused tõendavad kulutasuvussuhet ja üliolulist rolli, mida sadamariigi meetmed etendavad ühes teiste vahenditega võitluses ebaseadusliku, teatamata ja reguleerimata kalapüügi vastu.
<P>
Seetõttu hääletasime raporti poolt.
<SPEAKER ID="351" NAME="Monika Flašíková Beňová" AFFILIATION="S&amp;D">
kirjalikult. - 2009. aasta novembris kinnitati ÜRO Toidu- ja Põllumajandusorganisatsiooni konverentsil leping, milles käsitletakse sadamariigi meetmeid ebaseadusliku, teatamata ja reguleerimata kalapüügi vältimiseks, ärahoidmiseks ja lõpetamiseks, mis võib aidata vähendada seda liiki kalapüüki ning kindlustada mere elusressursside ja mereökosüsteemide pikaajalise säilitamise ning säästva kasutamise. Kuna Euroopa Liit on üks rahvusvahelise kalanduse põhiesindajaid ja üks kalandustoodete peamisi üleilmseid turge, on sobiv ja kohane soodustada taoliste ettepanekute vastuvõtmist ka Euroopa institutsioonides.
<SPEAKER ID="351" NAME="Pat the Cope Gallagher" LANGUAGE="GA">
ÜRO Toidu- ja Põllumajandusorganisatsiooni konverentsi eesmärk, mida praegune otsus puudutab, on vältida, ära hoida ja lõpetada ebaseaduslik, teatamata ja reguleerimata kalapüük tulemuslike sadamariigi meetmetega. Sisuliselt tähendavad sadamariigi meetmed neid meetmeid, mida rannikuäärsed riigid võivad kohaldada laevadele, millel ei lubata sadamas oma lippude all sõita või mis taotlevad luba sadamasse sisenemiseks.
<SPEAKER ID="351" NAME="Juozas Imbrasas" AFFILIATION="EFD">
kirjalikult. - (LT) Hääletasin dokumendi poolt, sest lepingu eesmärk on vältida, ära hoida ja lõpetada ebaseaduslik, teatamata ja reguleerimata kalapüük tulemuslike sadamariigi meetmete rakendamisega, tagades seeläbi mere elusressursside ning mereökosüsteemide pikaajalise kaitsmise ja säästva kasutamise.
<P>
Lepingut kohaldavad pooled sadamariikidena laevade puhul, kellel ei ole sadamasse sisenemise taotlemisel või sadamas olles õigust sõita oma lipu all. See hõlmab mitte ainult kalalaevu, vaid ka kalapüügiga seotud tegevuseks kasutatavaid laevu, nagu transpordilaevad, mida võidakse kasutada kalandustoodete vedamiseks. Selles toetatakse ka ebaseadusliku, teatamata ja reguleerimata kalapüügi laia määratlust ja see hõlmab suurt hulka reguleerimata kalapüügitoiminguid. Lisades (lepingu lahutamatutes osades) sätestatakse teave, mis tuleb eelnevalt esitada laevadel, mis taotlevad sisenemist poolte sadamatesse, ning lisaks ka suunised inspekteerimise korra, inspekteerimise tulemuste menetlemise, teabesüsteemide ja koolitusnõuete kohta. Pooltel tuleks teha koostööd teabevahetusmehhanismi loomiseks, mida soovitatavalt koordineeriks ÜRO Toidu- ja Põllumajandusorganisatsioon seoses teiste asjaomaste mitmepoolsete ning valitsustevaheliste algatustega, ning teabevahetuse soodustamiseks olemasolevate andmebaasidega, mis lepingut puudutavad.
<SPEAKER ID="352" NAME="Jarosław Kalinowski" LANGUAGE="PL">
Teaduslike prognooside kohaselt on 21. sajandi keskpaigaks tavaline, et Maa mered ja ookeanid on loodusvarade, kalade ning mereandide mõtlematu majandamise tõttu tühjad. Kehtestatud piirangute ja keeldude kiuste toimub palju ebaseaduslikku kalapüüki või isegi kalapüüki, mida võib pidada rüüstamiseks. Seetõttu on vaja tõhustada järelvalvet, et ennetada veeökosüsteemide hävitamine ja sellele järgnev keskkonnakatastroof. Ratsionaalne kalanduspoliitika on iseäranis oluline, arvestades toidukriisi, mis on oht, millega seisame silmitsi samal ajal, kui elanikkond suureneb. Taoliste toodete suurima turuna tuleks Euroopa Liidul seetõttu toetada meetmeid, mis on suunatud kalandusõigusaktide rikkumiste ennetamisele.
<SPEAKER ID="353" NAME="David Martin" AFFILIATION="S&amp;D">
kirjalikult. - Toetan lepingut, mille eesmärk on vältida, ära hoida ja lõpetada ebaseaduslik, teatamata ja reguleerimata kalapüük tulemuslike sadamariigi meetmete kasutamisega, kindlustades seeläbi mere elusressursside ning mereökosüsteemide pikaajalise kaitsmise ja säästva kasutamise.
<SPEAKER ID="353" NAME="Willy Meyer" LANGUAGE="ES">
Hääletasin raporti poolt, mis puudutab lepingut, milles käsitletakse sadamariigi meetmeid ebaseadusliku, teatamata ja reguleerimata kalapüügi vältimiseks, ärahoidmiseks ja lõpetamiseks, sest arvan, et seda liiki kalapüük tähendab tõsist üleilmset ohtu vee-elusressurssidele. Turg on rahuldamatu ja ammendab loodusvarasid. Peame kärpima tööstuslikke rüüstavaid püügitehnikaid. Kalavarude ammendamine on keskkonna-, aga ka sotsiaalne probleem. Seetõttu toetan seda positiivset raportit ÜRO Toidu- ja Põllumajandusorganisatsiooni konverentsi 36. istungjärgul vastuvõetud lepingu kohta, millega jõudis lõpule pikk aruteluperiood, millega kaasnes juba mitme tegevusjuhendi vastuvõtmine. Arvan, et võitlus ebaseadusliku, teatamata ja reguleerimata kalapüügiga peab olema põhipunkt igasuguses kalanduspoliitikas, mis on oma nime väärt. Seetõttu hääletan raporti poolt lepingu kohta, milles kehtestatud eesmärkideks on vältida, ära hoida ja lõpetada ebaseaduslik kalapüük, kohaldades sadamariigis tulemuslikke meetmeid, ja niiviisi võimaldada mereökosüsteemide pikaajalist kaitsmist ning ratsionaalset ja säästvat kasutamist.
<SPEAKER ID="353" NAME="Alexander Mirsky" AFFILIATION="S&amp;D">
kirjalikult. - Tean, et lepingu eesmärk on vältida, ära hoida ja lõpetada ebaseaduslik, teatamata ning reguleerimata kalapüük tulemuslike sadamariigi meetmete kasutamisega, kindlustades seeläbi mere elusressursside ning mereökosüsteemide pikaajalise kaitsmise ja säästva kasutamise. 31. jaanuaril 2011 olid lepingu allkirjastanud 23 ÜRO Toidu- ja Põllumajandusorganisatsiooni liiget ja hoiule oli antud kaks ühinemiskirja. Kuna Euroopa Liit on oluline osaleja rahvusvahelises kalanduses ning üks kalandustoodete peamisi üleilmseid turge, teeb raportöör ettepaneku, et parlament annaks oma nõusoleku lepingu sõlmimiseks, ning toetab kindlalt ja ergutab Euroopa Komisjoni jätkama jõupingutusi ettepanekute vastuvõtmise nimel. Hääletasin poolt.
<SPEAKER ID="353" NAME="Maria do Céu Patrão Neves" LANGUAGE="PT">
Lepingu eesmärk on vältida, ära hoida ja lõpetada ebaseaduslik, teatamata ja reguleerimata kalapüük tulemuslike sadamariigi meetmete kasutamisega, kindlustades seeläbi mere elusressursside ning mereökosüsteemide pikaajalise kaitsmise ja säästva kasutamise, hõlmates mitte ainult kalalaevu, vaid ka laevu, mida võidakse kasutada kalatoodete veoks. See toetab ka ebaseadusliku, teatamata ja reguleerimata kalapüügi laiendatud määratlust ja hõlmab suurt hulka reguleerimata kalapüügitoiminguid.
<P>
ÜRO vastutustundliku kalapüügi tegevusjuhendi raames on leping osa ÜRO Toidu- ja Põllumajandusorganisatsiooni loodud rahvusvahelisest tegevuskavast ebaseadusliku, teatamata ja reguleerimata kalapüügi vältimiseks, ärahoidmiseks ja lõpetamiseks.
<P>
Kuna ebaseaduslik, teatamata ja reguleerimata kalapüük on praeguse kalamajanduse üks suuremaid nuhtlusi, on leping iseäranis oluline, eriti ajal, kui EL töötab uue ühise kalanduspoliitikaga.
<P>
Seetõttu hääletasin raporti poolt.
<SPEAKER ID="353" NAME="Phil Prendergast" AFFILIATION="S&amp;D">
kirjalikult. - Peame toetama lepingu kinnitamist, milles käsitletakse sadamariigi meetmeid ebaseadusliku, teatamata ja reguleerimata kalapüügi vältimiseks, ärahoidmiseks ning lõpetamiseks. Leping on ülioluline vahend, et kindlustada, et ELil on vahendid võitluseks ebaseadusliku, teatamata ja reguleerimata kalapüügiga meie vetes. Iirimaal ja iseäranis Iirimaa lõunaosas on õitsev kalamajandus ning leping aitab võidelda ebaseadusliku, teatamata ja reguleerimata kalapüügi kui ühe suurima ohuga, mis vee-elusressursside säästvat kasutamist ähvardab. On ülioluline, et EL on osalenud protsessis algusest peale ja etendanud lepingu koostamisel aktiivset ning tõhusat rolli, kuna võitlus ebaseadusliku, teatamata ja reguleerimata kalapüügiga kujutab olulist osa ühisest kalanduspoliitikast.
<SPEAKER ID="353" NAME="Paulo Rangel" LANGUAGE="PT">
Ebaseaduslik, teatamata ja reguleerimata kalapüük kujutab suurt takistust säästvale arengule, kuna see võib kahjustada vee-elusressursse. ÜRO Toidu- ja Põllumajandusorganisatsiooni egiidi all on sõlmitud leping, milles käsitletakse sadamariigi meetmeid ebaseadusliku, teatamata ja reguleerimata kalapüügi vältimiseks, ärahoidmiseks ja lõpetamiseks, ning selleks, et see oleks liidule püsivalt siduv, tuleb see Euroopa Liidul kinnitada; seega hääletasin lepingu sõlmimise poolt, kuna see on ühise kalanduspoliitika keskne punkt.
<SPEAKER ID="354" NAME="Frédérique Ries" LANGUAGE="FR">
Carmen Fraga Estévezi raporti vastuvõtmisega täna lõuna ajal on parlament andnud Euroopa Liidule heakskiidu sõlmida siduv rahvusvaheline leping ebaseadusliku kalapüügiga võitlemiseks, näidates seeläbi ka oma pühendumust vastutustundelikule kalapüügile. Väärib meenutamist, et ebaseaduslik kalapüük on ikka veel üks suurimaid ohte mere bioloogiliste ressursside säästvale kasutamisele ning sama suur oht kui intensiivkalapüük. Võitlus seda liiki kalapüügiga, mis kurnab mere bioloogilisi ressursse ja ökosüsteeme, on Euroopa Liidu jaoks ülioluline eesmärk. Volinik Damanaki hiljutine teadaanne uue kalanduskontrolli süsteemi kohta, mis tähendab, et kala saab jälgida püüdmise paigast söögilauani, on julgustav. Uue punktisüsteemi (punktid kogunevad loa peatamiseni) kasutuselevõtmine 1. jaanuaril 2012 on iseäranis oluline. Süsteemi eesmärk on kindlustada, et ränkadele rikkumistele reageeritaks samal viisil, hoiatavate trahvidega, mis on vähemalt viis korda suuremad ebaseaduslikult püütud kala turuväärtusest. Ühendatuna Euroopa kogu territooriumil tegutsevate inspektorite kontrolli- ja sanktsioonivolitustega on jälgitavuse süsteem ebaseadusliku kalapüügi piiramiseks ülioluline vahend.
<SPEAKER ID="355" NAME="Raül Romeva i Rueda" AFFILIATION="Verts/ALE">
kirjalikult. - Ebaseaduslik, teatamata ja reguleerimata kalapüük on jätkuvalt üks suurimaid üleilmseid ohte mere elusressursside säästvale kasutamisele. Võitlus ebaseadusliku, teatamata ja reguleerimata kalapüügiga on oluline osa ühisest kalanduspoliitikast ning EL peaks olema võimeline edendama küsimuses rahvusvahelist koostööd, osaledes aktiivselt ja tõhusalt sadamariigi meetmeid käsitleva rahvusvahelise vahendi kasutuselevõtmisel.
<P>
EL on ÜRO Toidu- ja Põllumajandusorganisatsiooni ja 13 regionaalse kalandusorganisatsiooni liige. Regionaalsetes kalandusorganisatsioonides kasutusele võetud sadamariigi mehhanisme on rakendatud ELi õiguse kaudu, mis sätestab ka terviklikud eeskirjad sadamateenustele juurdepääsu, ELi sadamates toimuva kolmandate riikide laevade kalandustoodete lossimise ja ümberlaadimise ning ELi ja kolmandate riikide vaheliste koostöö- ning abimehhanismide kohta.
<SPEAKER ID="356" NAME="Licia Ronzulli" LANGUAGE="IT">
Ebaseaduslik kalapüük on üks suurimaid ohte mere elusressursside säästvale kasutamisele. Võitlus seda liiki kasutamisega kujutab olulist osa ühisest kalanduspoliitikast ning EL peaks olema võimeline edendama küsimuses rahvusvahelist koostööd, osaledes aktiivselt ja tõhusalt sadamariigi meetmeid käsitleva rahvusvahelise vahendi kasutuselevõtul.
<P>
2001. aastal töötas toidu- ja põllumajandusorganisatsioon välja rahvusvahelise tegevuskava ebaseadusliku, teatamata ja reguleerimata kalapüügi vältimiseks, ärahoidmiseks ja lõpetamiseks. Kavas rakendati terviklikku lähenemisviisi, arendades edasi lipu-, rannikuäärsete ja sadamariikides rakendatavaid meetmeid. Täna vastu võetud dokumendi eesmärk on vältida, ära hoida ja lõpetada ebaseaduslik kalapüük tulemuslike sadamariigi meetmete kasutamisega, kindlustades seeläbi mere elusressursside ning mereökosüsteemide pikaajalise kaitsmise ja säästva kasutamise.
<SPEAKER ID="356" NAME="Daciana Octavia Sârbu" AFFILIATION="S&amp;D">
kirjalikult. - Sadamariigi meetmed on oluline vahend võitluses ebaseadusliku, teatamata ja reguleerimata kalapüügiga. Ebaseaduslik, teatamata ja reguleerimata kalapüük on kuritegelik tegevus, mis kahjustab meie mereökosüsteeme, ohustab meie toiduga kindlustatust ja hävitab seaduslikus kalamajanduses tegutsevate inimeste elatusallika. Kuid meie meetmed ebaseadusliku, teatamata ja reguleerimata kalapüügi vastu ei tohi hõlmata vaid sadamariigi meetmeid; peame võitlema ka mugavuslippude kasutamise lõpetamise nimel, mis võimaldab tihti laevadel tegutseda ebaseaduslikult ja karistamatult. Samuti oleks sama oluline üleilmne kalalaevade register, nagu ka kalandustoodete jälgitavus.
<SPEAKER ID="356" NAME="Nuno Teixeira" AFFILIATION="PPE">
kirjalikult. - (PT) Ebaseadusliku, teatamata ja reguleerimata kalapüügi vältimine, ärahoidmine ja lõpetamine on ülioluline prioriteet ühise kalanduspoliitika edu seisukohast. Lepingu eesmärk on vältida, ära hoida ja lõpetada ebaseaduslik, teatamata ja reguleerimata kalapüük tulemuslike sadamariigi meetmete kasutamisega, tagades seeläbi mere elusressursside ning mereökosüsteemide pikaajalise kaitsmise ja säästva kasutamise. Ebaseaduslik, teatamata ja reguleerimata kalapüük on jätkuvalt üks suurimaid üleilmseid ohte vee-elusressursside säästvale kasutamisele ning ELil on olnud aktiivne ja tõhus roll käesoleva lepinguprojekti koostamisel.
<P>
Võimaluse kaudu, mille annab sadamariigi meetmeid käsitlev rahvusvaheline vahend, keelduvad pooled võimaldamast sisenemist oma sadamatesse, kui neil on piisavalt tõendeid, et siseneda kavatsev laev on tegelenud ebaseadusliku, teatamata ja reguleerimata kalapüügi või seotud tegevusega. Nendel kaalutlustel pean mainitud lepingut oluliseks panuseks praegusesse rahvusvahelisse võitlusse ebaseadusliku, teatamata ja reguleerimata kalapüügiga ning hääletan selle kinnitamise poolt.
<SPEAKER ID="356" NAME="Viktor Uspaskich" AFFILIATION="ALDE">
kirjalikult. - (LT) Ehkki Leedu on väike, etendab kalandussektor minu riigi väikeste kogukondade seisukohast olulist majanduslikku ja sotsiaalset rolli. Ebaseaduslik, teatamata ja reguleerimata kalapüük kujutab Leedus olulist ohtu kalapüügi jätkusuutlikkusele. Kalavarusid raisatakse, merekeskkonda hävitatakse ja ausad kalurid on sattunud kitsikusse. Ainuüksi Läänemerel on ebaseadusliku, teatamata ja reguleerimata kalapüügi tõttu ohus 3800 töökohta. Pew Environment Groupi andmetel läheb teatamata kalapüük Leedu kaluritele iga aasta maksma üle 1,1 miljoni euro. Tegemist on tohutu rahasummaga, arvestades minu riigi suurust ning asjaolu, et need probleemid on välditavad. Reguleerimata kalapüük on iseäranis laastav tursapüügile Läänemerel, mille seisukord on juba kehv. Tursk on Läänemere väärtuslikem kala ja enamik Leedu kalureid on sõltuvad tursavarudest. Meie tursakalurid on aga silmitsi ametlikust lossimisest 40% suurema ebaseadusliku, teatamata ja reguleerimata kalasaagiga. Kui ebaseaduslik, teatamata ja reguleerimata kalapüük lõppeks, võiks tursapüük Läänemerel taastuda. Selleks aga, et see juhtuks, peame täitma lüngad, mis võimaldavad ebaseaduslikel ettevõtjatel oma tegevuselt kasumit teenida. Peame kehtestama õigusrikkujatele karmimad karistused.
<SPEAKER ID="357" NAME="Luís Paulo Alves" AFFILIATION="S&amp;D">
kirjalikult. - (PT) Miljonid eurooplased kasutavad õigust kaubelda ELi siseturul ning elada, töötada ja reisida kõikjal ELis. ELis on õigusaktid, mis lubavad esitada piiriüleseid sissenõudmisi ning tunnistada vastastikku riikide kohtute otsuseid. Juriidilise otsuse saamine on aga ainult osa protsessist: kodanikel ja ettevõtetel peab olema õigus kindlustada, et neid otsuseid ka tõhusalt jõustatakse. Tõhusaks jõustamiseks on vajalik see, et kohtud võiksid ajutise meetmena tegutseda kiiresti ja nõuda võlgniku varade avalikustamist ning külmutamist. Sellise meetmeta suudavad petistest kauplejad ning teised võlgnikud oma kohustuste eest põgeneda, viies oma varad üle lihtsalt teise jurisdiktsiooni ning seeläbi takistades laenuandjal ühtse turul tehtud otsuse tõhusat jõustamist. Kodanik või väikeettevõte on kulutanud nii raha kui ka aega, et saada kohtuotsus ainult selleks, et minna ilma edu või õigluse garantiita järgmise liikmesriigi kohtusse. See raport viitab vajadusele omada tõhusat vahendit võlgnike varade avalikustamise ning külmutamise tarbeks ning seepärast hääletan selle poolt.
<SPEAKER ID="358" NAME="Alfredo Antoniozzi" AFFILIATION="PPE">
kirjalikult. - (IT) Kahtlemata on siseturg kõige olulisem instrument, mis Euroopa Liidul hiljutise finantskriisi valguses kasvu edendamiseks olemas on. Miljonid kodanikud ja ettevõtted, kes siseturu vilju naudivad, peavad olema suutelised praktiseerima oma õigusi ning olema suutelised reisima, töötama ning elama vabalt kõikjal Euroopas. Seetõttu on neil vaja ka juurdepääsu tõhusatele lahendustele, kui nad plaanivad esitada nõude teise kodaniku või ettevõtte vastu, kes neid õigusi ohtu seab.
<P>
Nüüdseks on Euroopa Liidus olemas instrumendid, mis võimaldavad esitada piiriüleseid nõudeid ning riikide kohtute otsuste vastastikust tunnistamist. Tegelik õigus otsuseid jõustada on aga endiselt puudu. Tõhusa süsteemi kehtestamine võlgnike varade külmutamiseks ning avalikustamiseks ja liikmesriikide jõustamisametkondade koostöö tihendamine on parimad viisid nende lünkade täitmiseks. Seetõttu hääletasin Arlene McCarthy raporti poolt.
<SPEAKER ID="359" NAME="Raffaele Baldassarre" AFFILIATION="PPE">
kirjalikult. - (IT) Üks otsuste tõhusa jõustamise vajalik osa on see, et kohtud võiksid ajutise meetmena tegutseda kiiresti ning nõuda võlgniku varade avalikustamist ning külmutamist. Sellise meetmeta suudavad petistest kauplejad ning teised võlgnikud oma kohustuste eest põgeneda, viies oma varad üle lihtsalt teise jurisdiktsiooni ning seeläbi takistades laenuandjal ühtse turul tehtud otsuse tõhusat jõustamist.
<P>
Seetõttu peame kehtestama tõelise 28. süsteemi, mille all pean silmas täiendavat autonoomset Euroopa kaitsemehhanismi, mis töötaks kõrvuti riikide kohtute vahenditega. See ennetav meede on ka üks lisamaksete viivitamist ärahoidev vahend ning sunnib piiriüleste nõuete puhul varasid avalikustama.
<SPEAKER ID="360" NAME="Sebastian Valentin Bodu" LANGUAGE="RO">
See raport on oluline ühtse turu laiendamise seisukohalt piiriülesele eelfinantseeringule. Hetkel on selline tegevus osaliselt takistatud, kuna ühe liikmesriigi laenuandjad ei soovi anda laene teistes liikmesriikides elavatele laenuvõtjatele. Üks spetsiifiline näide on näiteks olukord, kus ühe liikmesriigi kodanik soovib võtta hüpoteeklaenu teises liikmesriigis asuvast pangast. Hetkel ei ole selline tehing võimalik, mis tähendab, et tarbijatel ei ole tegelikult õigus osta tooteid (sel juhul siis pangandustooteid) mis tahes teisest ELi liikmesriigist. Pank keeldub andmast hüpoteeklaene teiste liikmesriikide kodanikele (isegi kui pank on rahvusvaheline ning on läbi tütarfirmade ja harukontorite esindatud paljudes liikmesriikides), kuna laenukohustuste täitmatajätmisel on pank kohustatud jätkama sunnitud sissenõudmismenetlusega lähtuvalt lex rei sitae'st (selle riigi seadus, kus asub vara, mille jaoks laenav pank hüpoteeklaenu andis) ning mitte lähtuvalt selle riigi seadusest, kus asub laenuandja registreeritud kontor. Kui kooskõlas selle raportiga kehtestataks 28. režiimi menetlus, siis aitaks see kaasa piiriüleste krediidipõhiste tehingute tegemisele.
<SPEAKER ID="360" NAME="Philippe Boulland" LANGUAGE="FR">
Tagasimaksmata võlgade tagasisaamise edu määr on märkimisväärselt madal. Võlgniku varade üleviimine teise riiki on muutnud paljudele laenuandjatele suureks probleemiks.
<P>
Määrus, mis pakuks eraldiseisvaid lahendusi, mis võimaldaks võtta ajutisi meetmeid enne ning pärast põhimenetlusi ning põhimenetluste ajal, tähendaks märkimisväärset edu Euroopa kodanikele võitluses nende ebaausate võlgnike vastu.
<P>
Enamik Euroopa kodanikest on töötajad ning majanduskriisi ajal mässitakse nad liiga sageli maksejõuetusmenetlustesse, juhul kui ettevõtted, kelle heaks nad töötavad, pankrotti lähevad.
<P>
Olles Julie Girlingi maksejõuetusmenetluse arvamuse projekti variraportöör, tundsin, et töötajad vajavad suuremat juriidilist kaitset ja kindlust, mis peaks olema harmoniseeritud, ning eelkõige tõhusat õiguskaitsevahendit.
<P>
Teen ettepaneku, et kui võlgu oleva tööandja vastu alustatakse põhimaksejõuetusemenetlust, peaks saajale võimaldatama kuue kuu jooksul tagasiulatuva mõjuga varade külmutamise nõudmist, kui ettevõte on astunud samme oma varade liigutamiseks.
<SPEAKER ID="361" NAME="Jan Březina" AFFILIATION="PPE">
kirjalikult. - (CS) Nõustun, et varade säilitamise Euroopa määrus (EOPA) ning varade avalikustamise Euroopa määrus (EODA) peaksid olema sõltumatud korrigeerivad vahendid, mis täiendavad riigisisese õiguse vahendeid, ning neid tuleks tarvitada ainult piiriüleste juhtumite korral. EOPA väljaandmise üle peaks otsustama ainult riigi kohus. Tõendamiskohustus peaks samuti lasuma hagejal, kes peaks esitama asjakohast tõestusmaterjali juhtumi juriidilise vastuvõetavuse (fumus boni juris) ja kiireloomulisuse (periculum in mora) kohta. Neid kriteeriume peaksid hindama riikide kohtud Euroopa Kohtu kohtupraktikate alusel. EOPA mõju peab ulatuma ainult pangakontode arestimise ning pangahoiuste ajutise külmutamiseni ning see ei tohiks laenuandjatele anda mitte mingisuguseid omandiõigusi võlgniku varade üle. Lisaks tuleks mõelda selle peale, kas määrus peaks kehtima ka teist tüüpi varadele, näiteks kinnisvarale või tulevastele varadele (varsti saadav debitoorne võlgnevus või pärandus).
<SPEAKER ID="361" NAME="Cristian Silviu Buşoi" AFFILIATION="ALDE">
kirjalikult. - (RO) Euroopas on väga palju siseturul tegutsevaid ettevõtteid, samal ajal kui Euroopa kodanikud kasutavad oma õigusi elada, töötada või reisida piiranguteta kõikjal ELis. Märkisime juba ühtse turu akti - mille eesmärk on sidustada siseturgu ja propageerida piiriüleseid tehinguid, sealhulgas e-kaubandus - arutelu käigus, et vajame garantiisid, et suuta mis tahes piiriüleseid võlgu tagasi saada. Toetan täielikult raportis tehtud tähelepanekut, mille kohaselt tuleks komisjonilt küsida õigusakti rakendamiseks tõhusamate instrumentide esitamist, mis täiendaks juba eksisteerivaid piiriüleseid nõudeid käsitlevaid õigusakte, nagu Brüsseli I määrus või väiksemate kohtuvaidluste menetlus. Kohtutel peaks olema võimalik kasutada vajalikke instrumente, et tegutseda kiiresti ning külmutada võlgniku või väidetava võlgniku varad, kuid siiski mitte igasuguses olukorras. Peame saavutama laenuandjate ning võlgnike õiguste kaitsmise tasakaalu, et ära hoida mis tahes juhuslike olukordade teke.
<P>
EOPA saamise võimalus ilma teavitamiseta ning asjaosalise eelneva ärakuulamiseta rikub võlgniku õigusi ja on vastuolus Euroopa Liidu kohtupraktikaga. Seega ei paku raport vajalikku tasakaalu, kuna võlgniku õigusi on vaja paremini kaitsta.
<SPEAKER ID="361" NAME="Alain Cadec" AFFILIATION="PPE">
kirjalikult. - (FR) Hääletasin Arlene McCarthy raporti poolt, mis nõuab komisjonilt varade säilitamise Euroopa määruse ning varade avalikustamise Euroopa määruse esitamist. Mõlemad instrumendid peaksid olema eraldiseisvad lahendused, mis täiendavad juba eksisteerivaid riigisisese õiguse lahendusi.
<SPEAKER ID="361" NAME="Maria Da Graça Carvalho" AFFILIATION="PPE">
kirjalikult. - (PT) Vajadus on tõhusa süsteemi järele, mis ennetaks ning karistaks maksmata jätmist, kui see juhtuks isikute seas, kelle varad paiknevad eri riikides, sest vastasel juhul seaks inimeste, kaupade, teenuste ja kapitali vaba liikumine ELis ohtu Euroopa avalikkuse juriidilise kindluse. Seetõttu olen nõus komisjonile suunatud soovitustega esitatud meetmete kohta, mis puudutavad võlgnike varade külmutamist ja avalikustamist piiriüleste juhtumite puhul.
<SPEAKER ID="361" NAME="Marielle De Sarnez" LANGUAGE="FR">
Makseviivitused ja maksmata jäänud võlad kahjustavad nii ettevõtteid kui ka tarbijaid. Isegi kui kohtud on otsuse teinud, on laenuandjatel tegelikkuses väga raske võlgu kätte saada, kui puudub teave võlgniku ja tema varade paiknemise kohta. See on veelgi keerulisem, kui võlgniku alaline elukoht on teises liikmesriigis. Hetkel on edukalt kätte saadud piiriüleste võlgade arv väga väike ning piiriülese võla sissenõudmise kulud võivad olla takistavaks teguriks ning seetõttu ei pruugi osalised kohtumenetlust alustada. Aeg on tulnud sissenõudmismenetlust lihtsustada ning kiirendada. Selleks et parandada võlgade sissenõudmist Euroopa Liidus ning kaitsta seeläbi tõhusamalt tarbijaid ja julgustada liikmesriikidevahelist kaubandust, peab komisjon esitama uue õigusakti võlgnike varade külmutamise ja avalikustamise kohta.
<SPEAKER ID="362" NAME="Edite Estrela" AFFILIATION="S&amp;D">
kirjalikult. - (PT) Hääletasin selle raporti poolt, kuna seal esitatakse palju meetmeid, mis aitavad ennetada petistest kauplejatel ning teistel võlgnikel oma kohustustest möödahiilimist, kandes oma varad üle teistesse jurisdiktsioonidesse, takistades seeläbi laenuandjal kohtuotsust tõhusalt ühtsel turul jõustada.
<SPEAKER ID="362" NAME="Diogo Feio" LANGUAGE="PT">
Stockholmi programmi vastuvõtmisel paluti komisjonil esitada spetsiifilisi ettepanekuid lihtsa ning autonoomse Euroopa süsteemi loomiseks, pangakontode arestimiseks ning pangahoiuste ajutiseks külmutamiseks. Praegused Euroopa õigusaktid võimaldavad esitada piiriüleseid nõudeid ning riikide kohtute otsuste vastastikust tunnistamist, kuid endiselt ei kindlusta, et menetluse tulemusena tehtud kohtuotsuseid tõhusalt ka jõustataks.
<P>
Sellisena ja tuginedes mitmele resolutsioonile, mille parlament vastu on võtnud ning mis seda ideed tugevdavad, palub raportöör komisjonil selles omaalgatuslikus raportis kasutusele võtta kaks instrumenti - varade säilitamise Euroopa määrus (EOPA) ning varade avalikustamise Euroopa määrus (EODA) -, mida rakendataks riigisiseses õiguses ning mis käsitleks ainult piiriüleseid juhtumeid. Nende instrumentide eesmärk on kindlustada see, et kohtud võtavad meetmed kiiresti kasutusele, võimaldades külmutada võlgnike varasid ning takistada nende varade ümberasustamist või ülekandmist.
<P>
Seetõttu kiidan raportööri ning usun, et need on vajalikud meetmed, mis tagavad suurema õiguskindluse ning lisaks kaitsevad siseturu paremat toimimist.
<SPEAKER ID="362" NAME="José Manuel Fernandes" AFFILIATION="PPE">
kirjalikult. - (PT) Elanike ning teatud ärimeeste oportunism ning ahnus tingivad selle, et nad kasutavad ära inimeste ja kaupade liikumisvabadust kõikjal Euroopa Liidus, et kahjustada kolmandaid pooli. Hoolimata praegustest määrustest, nagu Brüssel I määrus, Euroopa täitekorraldus, Euroopa väiksemate kohtuvaidluste menetlus ning maksekorralduse menetlus, ei ole alati võimalik -ning alati ei ole võimalik kiiresti - saavutada kohtuotsuse tõhusat jõustamist ühtsel turul. Toetan täielikult raportit, mis sisaldab Euroopa Komisjonile tehtud soovituste kogumikku, mis on seotud esitatud ettepanekutega võlgnike varade külmutamise ja avalikustamise kohta piiriüleste juhtumite puhul. Loodan, et meil on juunis spetsiifiline ettepanek koos meetmetega, mida selle teema puhul heaks kiita.
<SPEAKER ID="363" NAME="João Ferreira" AFFILIATION="GUE/NGL">
kirjalikult. - (PT) Tunnistame vajadust kaitsta tarbijaõigusi ELi siseturul ning eriti kõige haavatavamate õigusi. ELis on juba olemas õigusakte, mis võimaldavad esitada piiriüleseid nõuded ning tunnistada vastastikku riikide kohtute otsuseid, sealhulgas Brüsseli I määrus, Euroopa täitekorraldus, Euroopa väiksemate kohtuvaidluste menetlus ning maksekorralduse menetlus. Juriidilise otsuse tegemine on aga ainult osa protsessist. Raporti eesmärk on saavutada see, et elanikel ning ettevõtetel oleks õigus tagada nende otsuste tõhus jõustamine.
<P>
Tõhusaks jõustamiseks on vajalik see, et kohtud võiksid ajutise meetmena tegutseda kiiresti ja nõuda võlgniku varade avalikustamist ning külmutamist. Seda meedet on vaja selleks, et tagada indiviidide ning väikese ja keskmise suurusega ettevõtjate õigused. Loomulikult ei too see endaga kaasa meie vastuseisu ning reservatsioonide lõppemist ühtse turu, selle iseloomu ning mõju olulisimate aspektide suhtes
<SPEAKER ID="364" NAME="Ilda Figueiredo" LANGUAGE="PT">
Euroopa Liidu loodud siseturul on üha vajalikumaks muutumas tarbijate õiguste kaitsmine ning eriti nende tarbijate, kellel ei ole piisavalt ressursse.
<P>
ELis on juba õigusakte, mis võimaldavad esitada piiriüleseid nõuded ning tunnistada vastastikku riikide kohtute otsuseid, sealhulgas Brüsseli I määrus, Euroopa täitekorraldus, Euroopa väiksemate kohtuvaidluste menetlus ning maksekorralduse menetlus. Juriidilise otsuse tegemine on aga ainult osa protsessist.
<P>
Raportööri raporti eesmärk on saavutada see, et elanikel ning ettevõtetel oleks õigus tagada nende otsuste tõhus jõustamine. Tõhusaks jõustamiseks on vajalik see, et kohtud võiksid ajutise meetmena tegutseda kiiresti ja nõuda võlgniku varade avalikustamist ning külmutamist.
<P>
Sellise meetmeta suudavad petistest kauplejad ning teised võlgnikud oma kohustuste eest põgeneda, viies oma varad üle lihtsalt teise jurisdiktsiooni ning seeläbi takistades laenuandjal ühtse turul tehtud otsuse tõhusat jõustamist.
<P>
Kodanik või väikeettevõte on kulutanud nii raha kui ka aega, et saada kohtuotsus ainult selleks, et minna ilma edu või õigluse garantiita järgmise liikmesriigi kohtusse.
<SPEAKER ID="364" NAME="Juozas Imbrasas" AFFILIATION="EFD">
kirjalikult. - (LT) Hääletasin selle dokumendi poolt, kuna ELis on õigusakte, mis võimaldavad esitada piiriüleseid nõuded ning riikide kohtute otsuste vastastikust tunnistamist. Selliste õigusaktide hulka kuuluvad Brüsseli I määrus, Euroopa täitekorraldus, Euroopa väiksemate kohtuvaidluste menetlus ning maksekorralduse menetlus. Otsuse saamine on aga ainult üks osa protsessist. Kodanikel ning ettevõtetel peab olema õigus oma otsuste tõhusaks jõustamiseks. Üks tõhusa jõustamise vajalik osa on see, et kohtud võiksid ajutise meetmena tegutseda kiiresti ning nõuda võlgniku varade avalikustamist ning külmutamist. Sellise meetmeta suudavad petistest kauplejad ning teised võlgnikud oma kohustuste eest põgeneda, viies oma varad üle lihtsalt teise jurisdiktsiooni ning seeläbi takistades laenuandjal ühtse turul tehtud otsuse tõhusat jõustamist. Euroopa asutused on juhtinud tähelepanu võlgnike varade külmutamise ja avalikustamise tõhusa režiimi vajadusele.
<SPEAKER ID="365" NAME="Edvard Kožušník" AFFILIATION="ECR">
kirjalikult. - (CS) Isiklikult pooldan seda, et varade säilitamise Euroopa korraldus ning varade avalikustamise Euroopa korraldus saaksid osaks ELi õigusest. See kehtib eriti viimaste aastate seadusandlike muutuste valguses, kui sellised meetmed nagu Euroopa täitekorraldus, Euroopa väiksemate kohtuvaidluste menetlus ning Euroopa maksekorraldus lisati liidu õigusesse, kuna neid meetmeid ei saa täielikult realiseerida, kui pole kasutusele võetud varade säilitamise Euroopa korraldust ning varade avalikustamise Euroopa korraldust.
<P>
Kuigi toetan komisjoni üleskutset esitada ettepanekuid mõlema meetme seadusandlikeks muudatusteks, ei tähenda see automaatset toetust komisjoni ettepanekule. Selle ettepaneku hindamisel pööran erilist tähelepanu just selle spetsiifilisele vormile, rõhutades selle kasutamist ainult piiriülestel juhtudel, nende meetmete rakendamise jurisdiktsiooni ning nende meetmete rakendamise piiramist ainult juhtudele, kus see on vältimatult vajalik.
<SPEAKER ID="366" NAME="David Martin" AFFILIATION="S&amp;D">
kirjalikult. - Mul on hea meel selle aruande üle, mis juhul, kui komisjon selle heaks kiidab, peaks aitama pettuse ohvreid. Praegune juriidiline olukord kaitseb petturit, jättes ohvri eksinuna paberimajanduse ning kulukate õiguslike meetmete mülkasse. Need ettepanekud pööraksid selle ebaausa olukorra õigeks, luues ohvritele paremaid võimalusi oma raha tagasi saada.
<SPEAKER ID="367" NAME="Jean-Luc Mélenchon" AFFILIATION="GUE/NGL">
kirjalikult. - (FR) Raportis tõstatatakse pankade võla tagasimaksete garantiide probleemi. Pangad saavad kasu soodustingimustel võimaldatud intressimääradest, mis tagavad nende kasumid. Samas jätkavad nad ebaproportsionaalselt kõrget maksustamist riikide ning kodanike võlgadelt. Kiiresti on vaja päästa kodanikke ja riike, kes on pankade ohvrid, mitte vastupidi.
<P>
Hääletan selle raporti vastu.
<SPEAKER ID="367" NAME="Willy Meyer" AFFILIATION="GUE/NGL">
kirjalikult. - (ES) Praeguses Euroopa siseturu kontekstis on aina olulisem tarbijate õiguste kaitsmine ja eriti just nende õiguste kaitsmine, kelle olukord ei ole kiita. Euroopa õigusaktid võimaldavad piiriüleste nõuete esitamist ning ka riikide kohtute otsuste vastastikust tunnistamist, kuid praegune piiriülese võla sissenõudmise menetlus on vaevaline ning piiravalt kulukas. Raporti eesmärk, kus on kirjas soovitused esitatud ajutiste meetmete kohta, mis võimaldaksid külmutada ja avalikustada võlgnike varad piiriüleste juhtumite korral, on pakkuda Euroopa kodanikele ja ettevõtetele selliseid õigusi, mis võimaldaksid neid otsuseid tegelikult ka jõustada. Sellist tüüpi meetmete puudumine annab tõrkuvatele võlgnikele märku karistamatust ning teeb petistest kauplejatele lihtsamaks oma kohustustest mööda hiilida, kuna nad saavad oma varad lihtsalt teise jurisdiktsiooni üle kanda, et takistada kohtuotsuse jõustamist. See sunnib kodanikke minema teise liikmesriigi kohtu ette ilma garantiita, et see kulukas protsess lõppeb ka soodsa tulemusega. Seetõttu ei saa ma hääletada raporti vastu, mis määratleb meetmed, mille eesmärk on neid õigusi kaitsta.
<SPEAKER ID="368" NAME="Georgios Papanikolaou" AFFILIATION="PPE">
kirjalikult. - (EL) Kaubandusvabadus ning ELi siseturu tõrgeteta toimimine toob endaga kaasa õigused ja kohustused. Üks avalikkuse põhiõigusi on sobiv regressivahend, kui neil on nõue indiviidile või ettevõttele, kes on neile kahju põhjustanud.
<P>
Lisaks tuleb kindlustada see, et mis tahes kohtuotsuseid jõustatakse kiiresti, et kompensatsiooni eest vastutavatel isikutel või ettevõtetel ei oleks võimalik oma kohustustest eemale hiilida, kandes lihtsalt oma varad üle teise jurisdiktsiooni, takistades seeläbi ühtsel turul tõhusalt võlgniku suhtes tehtud otsuse jõustamist. See praktiline, kuid oluline seaduselünk tuuakse selles omaalgatuslikus raportis välja, mille poolt ma ka hääletasin.
<SPEAKER ID="368" NAME="Maria do Céu Patrão Neves" AFFILIATION="PPE">
kirjalikult. - (PT) Kõige olulisem instrument, mis ELil on ning millega ta finantskriisi möllamisel kasvu edendada saab, on tema siseturg. Hetkel ei rakendata ELi õigust tõhusalt, eriti tsiviilõiguse valdkonnas. Olukord on reaalsuses selline, et piiriüleste võlgade maksete määr on väga madal nii eraisikute kui ka ettevõtete varade puhul. See fakt ise heidutab piiriülest kaubandust, andes võlgnikele märku karistamatusest ning kahjustades ELi majandusjõudlust. Võlgade piiriülese arveldamise kulud piiravad praegu laenuandjaid, juhtudel kui võlgnikul on varad eri liikmesriikides. See takistab siseturul ettenähtud viisil töötamast. Euroopa Liidu meetmed on üliolulised, et selline olukord lõpetada ning ELi kodanikele tõhusat regressivõimalust pakkuda, juhul kui neile on teise kodaniku või ettevõtte suhtes nõue. Need oleks meetmed, mis lihtsustaks ning kiirendaks seda makseprotsessi. Seetõttu hääletasin raporti poolt, milles Euroopa Parlament kutsub komisjoni üles esitama seadusandlikke ettepanekuid meetmete kohta, mis võimaldaksid piiriüleste juhtumite korral võlgnike ning väidetavate võlgnike varasid külmutada ning avalikustada.
<SPEAKER ID="368" NAME="Paulo Rangel" LANGUAGE="PT">
Ühtse turu loomiseks tuleb osalistele anda vajalikud mehhanismid, mis võimaldavad võlgadega arveldada kõikjal liidus. See kontseptsioon oli aluseks näiteks Brüsseli I määrusele, mille eesmärk on kehtestada üks süsteem õiguslike otsuste tunnistamiseks ELis. Endiselt on laenuandjal aga väga raske jõustada võlanõuet, kui võlgniku varad on ära jagatud mitmesse liikmesriiki, ning selles ei ole midagi halba, kui kordan, et selline olukord loob tõelisi probleeme tõelise ühtse turu realiseerimiseks. Varade säilitamise Euroopa määrus (EOPA) ning varade avalikustamise Euroopa määrus (EODA) võivad selle toimimise eelduseks head instrumendid olla. Seetõttu hääletasin selle raporti poolt.
<SPEAKER ID="369" NAME="Evelyn Regner" LANGUAGE="DE">
Hääletasin raporti poolt, sest Euroopa siseturu miljonid kodanikud vajavad tõhusaid juriidilisi vahendeid, et esitada oma nõudeid teiste kodanike või ettevõte suhtes. Inimestel, kes praktiseerivad oma õigust elada, töötada ning reisida ELis, ei peaks tulevikus olema võimalust langeda jultunud hangeldajate ning teiste võlgnike ohvriks, kes väldivad oma kohustuste täitmist, liigutades oma varad lihtsalt teise riiki. Sellistel puhkudel takistatakse laenuandjaid sageli siseturu otsuse jõustamisel ning selle tulemusena kaotavad kodanikud või väikeettevõtted raha ja aega, sest nad suunatakse teiste liikmesriikide kohtutesse pärast seda, kui menetlusega on juba alustatud. Selleks et tagada tõhus jõustamine, peab kohtutel olema võimalus nõuda võlgnike varade avalikustamist ning külmutamist ajutist juriidilist kaitset pakkuvate meetmete kontekstis.
<P>
Praegused õigusnormid Euroopa Liidus, mis võimaldavad riikide kohtute otsuste ning piiriüleste nõuete vastastikust tunnistamist, on ebapiisavad. Kodanikel ja ettevõtetel peab olema ka õigus nautida selliste otsuste tõhusat jõustamist. See raport on oluline samm petturite tegevuste vastu ning toob kasu Euroopa siseturu kodanikele ja ettevõtetele.
<SPEAKER ID="370" NAME="Raül Romeva i Rueda" AFFILIATION="Verts/ALE">
kirjalikult. - Miljonid ettevõtted kasutavad ära võimalust ELi siseturul kaubelda. Miljonid kodanikud kasutavad ära õigust elada, töötada ning reisida kõikjal ELis. See on väga oluline, et kodanikel oleks siseturul võimalus kasutada tõhusaid vahendeid, kui neil tekib nõue mõne teise kodaniku või ettevõtte suhtes.
<P>
ELis on olemas õigusakte, mis võimaldavad esitada piiriüleseid nõudeid ning tunnistada vastastikku riikide kohtute otsuseid, sealhulgas Brüsseli I määrus, Euroopa täitekorraldus, Euroopa väiksemate kohtuvaidluste menetlus ning maksekorralduse menetlus. Otsuse saamine on aga ainult üks osa protsessist. Kodanikel ning ettevõtetel peab olema õigus oma otsuste tõhusaks jõustamiseks. Üks tõhusa jõustamise vajalik osa on see, et kohtud võiksid ajutise meetmena tegutseda kiiresti ning nõuda võlgniku varade avalikustamist ning külmutamist.
<SPEAKER ID="371" NAME="Licia Ronzulli" LANGUAGE="IT">
Miljonid ettevõtted tegutsevad Euroopa Liidu siseturul ning miljonid kodanikud kasutavad ära õigust elada, töötada ning reisida kõikides liikmesriikides. Seetõttu on väga oluline, et kodanikel oleks siseturul võimalus kasutada vajalikke tõhusaid vahendeid, kui neile tekib nõue mõne teise kodaniku või ettevõtte suhtes.
<P>
Nüüdseks on Euroopa Liidus olemas õigusaktid, mis võimaldavad esitada piiriüleseid nõudeid ning riikide kohtute otsuste vastastikust tunnistamist. Juriidilise otsuse tegemine on tihti aga ainult osa protsessist. Euroopa üle 500 miljonil kodanikul ning nende äridel peab olema õigus otsuste tõhusatele jõustamistele. Üks tõhusa jõustamise vajalik osa on see, et kohtud võiksid ajutise meetmena tegutseda kohe ning nõuda võlgniku varade avalikustamist ning külmutamist. Selle raporti eesmärk, mida me täna oleme heaks kiitmas, on kutsuda komisjoni üles esitama kiiresti ettepanekuid ajutiste meetmete kohta, mis võimaldaksid piiriüleste vaidluste puhul võlgnike varasid külmutada ja avalikustada.
<SPEAKER ID="371" NAME="Catherine Stihler" AFFILIATION="S&amp;D">
kirjalikult. - Toetan seda omaalgatuslikku raportit, kuna see toetab varade säilitamise Euroopa määruse ning varade avalikustamise Euroopa määruse loomist.
<SPEAKER ID="372" NAME="Luís Paulo Alves" AFFILIATION="S&amp;D">
kirjalikult. - (PT) Hääletan selle ettepaneku poolt, kuna nõustun heakskiidu andmise menetlustega, millega esitatakse sobivad assigneeringud iga rubriigi jaoks.
<SPEAKER ID="373" NAME="Bastiaan Belder" AFFILIATION="EFD">
, kirjalikult. - (NL) Ma ei saa toetada Euroopa Komisjonile või teistele asutustele ja organitele heakskiidu andmist. Kõige olulisem põhjus selle juures on see, et veaprotsent jääb liiga suureks. Jorgo Chatzimarkakise raport Euroopa Komisjoni kohta toob murelikuks tegevad valdkonnad väga hästi välja. Eelarvekontrollikomisjon ei ole aga suutnud jõuda järeldusele, et eelarve täitmisele heakskiidu andmine tuleks edasi lükata hoolimata asjaolust, et see on just see vahend, mida peaksime Euroopa Komisjonile ning liikmesriikidele surve avaldamiseks kasutama, et nad parandusi teeksid. Näiteks riiklikult kinnitavad avaldused, mis aitavad parendada ühist haldamist, ning see puudutab ka struktuurifonde.
<P>
Struktuurifondide ning teadusgrantidega seotud paljud keerulised reeglid on veel üks probleem. Seetõttu olen esitanud muudatuse 2013. aasta järgse jätkusuutliku Euroopa Liidu poliitiliste väljakutsete ja eelarvevahendite erikomisjoni liikme Garriga Polledo raportile. Oma muudatusega soovin, et Euroopa Komisjon kindlustaks, et iga ettepanekuga kaasneks ka mõjuhinnang. Mõjuhinnang tuleb koostada sõltumatult, seda ei tohi teha Euroopa Komisjon. Lõpetuseks mainin, et bürokraatliku koormuse piiramine ning riiklikult kinnitatavad avaldused peaks finantsjuhtimises vigu vähendama. Eelarve täitmisele heakskiidu andmisega viskab Euroopa Liit minema kõige olulisema töövahendi, mis tal eales on kasutuses olnud. Jorgo Chatzimarkakise raport väärib paremat saatust.
<SPEAKER ID="373" NAME="Lara Comi" AFFILIATION="PPE">
kirjalikult. - (IT) Pooldan heakskiidu andmist Euroopa Komisjoni tegevusele 2009. aasta eelarve täitmisel, kuna hoolimata probleemidest nende varade haldamisel on kontrollikoja tulemusest näha objektiivseid paranemisi. Suurem läbipaistvus auditeerimisel ning kõikide nende paranenud jõudlus, kes on seotud Euroopa vahendite haldamisega, on kaks peamist põhjust, millest tingituna ma seda heakskiitu toetan.
<SPEAKER ID="373" NAME="Marielle De Sarnez" LANGUAGE="FR">
Hääletus selle üle, kas anda komisjonile heakskiit 2009. eelarveaasta täitmisele, on esile kerkinud väga olulisel poliitilisel hetkel, sest arutelud järgmise mitmeaastase finantsraamistiku üle toimuvad juba finantsmääruse ülevaatamise valguses. Seetõttu avanes parlamendil võimalus anda uus tõuge ja vitaalsus menetlusele, mida pole alati tõsiselt võetud. Parlament on komisjoni eelarvelised kulutused 2009. aasta kohta heaks kiitnud, kui oli võetud kohustusi, mille eesmärk oli suurendada liikmesriikide vastutust ning parandada riiklike ametkondade kontrolli liidu kulutuste üle. Tuleb kehtestada tõhusamad juhtimis- ning kontrollisüsteemid. Tulevikus on riiklikud poliitilised kehad kohustatud allkirjastama riiklikke haldusdeklaratsioone, mis muudab nad vastutavaks selle eest, kuidas nende riikides on liidu raha kulutatud. Euroopat raputav majanduskriis avaldab mõju ka ELi eelarvele. Me ei saa lubada mis tahes skandaali või kulutuste väärjuhtimist.
<SPEAKER ID="373" NAME="Göran Färm, Anna Hedh, Olle Ludvigsson, Marita Ulvskog ja Åsa Westlund" LANGUAGE="SV">
Meie, Rootsi sotsiaaldemokraadid, otsustasime anda heakskiidu komisjoni 2009. eelarveaasta täitmisele.
<P>
Samas ei toeta me ELi personalieeskirjadega seotud lõike. Leiame, et komisjoni personalil peaks olema lisapäevi reisimiseks. Mõned tulevad kaugelt ning neil tekib võib-olla vajadus vahetada lende või muud tüüpi transporti mitu korda. Samuti tuleb meeles pidada seda, et muutusi ELi personalieeskirjadesse saab teha ainult parlamendi ja nõukogu kaasotsustamismenetluse raamistikus. Seetõttu pole heakskiidu andmise menetlus õige koht nende teemade üle arutlemiseks. Personalieeskirjade reformiga tegeleb hiljem Euroopa Parlamendi õiguskomisjon.
<SPEAKER ID="373" NAME="Diogo Feio" LANGUAGE="PT">
Toetan kontrollikoja viimastel aastatel tehtud pidevaid parandusi, mis puudutavad kõikide nende ametite tulemuslikkust, kes raha eest vastutavad. Kõikide valdkonnaga seotud kehade läbipaistvus, kindel juhtimine ja vastutus peab alati olema Euroopa Liidu prioriteediks ning näidiseks Euroopa Liidust.
<P>
Samas oleks endiselt vaja, et liikmesriigid suhtuksid täie vastutusega enda rolli liidu ühtekuuluvusfondide jagatud juhtimisel, samal ajal kui endiselt püsib ka vajadus võtta kasutusele süsteem, millega analüüsida riiklike asutuste esitatud andmete kindlust, ning kohustuslik riiklike haldusdeklaratsioonide süsteem. On väga oluline, et liikmesriigid võtaksid endale vastutuse ELi varade kasutamise eest ettenähtud viisil ning töötaksid välja korralikud ja läbipaistvad juhtimis- ja lihtsustamismeetmed.
<SPEAKER ID="374" NAME="Louis Grech" AFFILIATION="S&amp;D">
kirjalikult. - Hääletasin selle raporti poolt, mis käsitles komisjonile heakskiidu andmist 2009. aasta eelarve täitmisel, sest see annab kindlustunde, et väära rahakasutamise puhul hallatakse makseid paremini. Ma ei saanud toetada mõnda raporti lõiku, milles viidati Euroopa Ühenduse ametnike personalieeskirjade ülevaatusele. Minu otsuse põhjuseks on asjaolu, et personalieeskirjade ülevaatamine ei kuulu eelarvekomisjoni volituste alla ega 2009. aasta heakskiiduraportisse, vaid hoopis õiguskomisjoni pädevusse, kes nende teemadega lähitulevikus tegeleb. Leian, et peame võtma üldise lähenemisviisi ning koostama eeskirjadest fragmenteeritud ülevaate asemel kõikehõlmava ülevaate, nii et eri raportites pöörataks tähelepanu eeskirjade erinevatele osadele.
<SPEAKER ID="374" NAME="Juozas Imbrasas" AFFILIATION="EFD">
kirjalikult. - (LT) Pooldasin raportit, mis käsitles heakskiidu andmist komisjoni eelarve täitmisele 2009. eelarveaastal, kuna see tagab parema maksete haldamise, eriti sellistel juhtudel, kui raha kasutatakse vääralt. Selle otsuse vastuvõtmisega annab Euroopa Parlament heakskiidu komisjoni tegevusele Euroopa Liidu 2009. aasta üldeelarve täitmisel ning toob oma kommentaarid välja juurdekäivates dokumentides. Leian, et on vaja lihtsustada ning vähendada riigihangete reegleid, et vähendada eksimusi. Finantsmääruse ja ühtekuuluvusmääruste juhtimisprobleeme saab vältida kõlblikkuskriteeriumite parema ühildamisega poliitiliste strateegiate üleselt. Lihtsustamine, eriti seoses finantsmääruse ülevaatamisega, peab pikemas perspektiivis kindlustama stabiilsed reeglid ning juhtimisskeemid. Mul on kahju, et 2009. eelarveaasta eelarve kinnitamisel on kontrollikoda jälle kord otsustanud keskenduda energia- ja teaduspoliitikale, mitte transpordipoliitikale. Sellegipoolest tuleb suurendada läbipaistvust, edastades korralikku teavet maksumaksjatele ja eelarveametkondadele, ning kooskõlastada tihedamalt regionaalpoliitikat ja transpordipoliitikat, sest hetkel pööratakse ainult pealiskaudset tähelepanu võimalikele Euroopa lisaväärtusega projektidele ning sellest tulenevalt ei kasutata ressursse nii tõhusalt kui võimalik, et elimineerida piiriületuste või ebapiisavatest ühenduste arvust tulenevaid kitsaskohti ja probleeme.
<SPEAKER ID="375" NAME="David Martin" AFFILIATION="S&amp;D">
kirjalikult. - Minu tugev seisukoht on, et raport viitab sellele, et komisjon peaks hindama korralikult kulutusi, selleks et tuvastada võimalikke kohti säästmiseks, mis vähendaks sellel kokkuhoiuperioodil eelarvele survet.
<SPEAKER ID="375" NAME="Paul Murphy" AFFILIATION="GUE/NGL">
kirjalikult. - Hääletasin ettepaneku vastu vabastada komisjon oma kohustusest anda aru oma kulutuste kohta, kuna raport oli ebaselge. Hääletasin resolutsiooni poolt, sest ELi kulutõhususe idee on mitu korda esile kerkinud. Pooldan komisjoni ja tema büroode kulude kärpimist. Samas ei tohi seda teha nende töötajate arvel, kes komisjonis igapäevast tööd teevad, nagu soovitati lõigus 81. Ma ei nõustu sellega, et töötajad peaksid kulude vähendamise tulemusena kauem töötama, hoolimata sellest, kes nende tööandja on. Töötajate õigused peaksid olema tagatud ning kaitstud. Kui neile pole enam kohta, siis peaks neil olema juurdepääs sarnastele kohtadele samadel tingimustel. Valitud esindajad, kes suruvad läbi töötajate elatustasemete kahandamist, peaks vähemalt nõustuma asjaoluga, et ka nende enda hüved peaks samasuguse kohtlemise osaliseks saama. Jätkan selle üleskutse toetamist, et avalikkuse esindajad peaksid saama tavalise oskustöölise palka, ning propageerin endiselt ebavajalike kulude, lisatasude, kasude ning teiste privileegide kaotamist.
<SPEAKER ID="376" NAME="Raül Romeva i Rueda" AFFILIATION="Verts/ALE">
kirjalikult. - See annab heakskiidu komisjoni tegevusele Euroopa Liidu 2009. aasta üldeelarve täitmisel ning esitab oma tähelepanekud resolutsioonis, mis on Euroopa Liidu 2009. aasta üldeelarve (III jagu - Komisjon ja rakendusametid) täitmisele heakskiidu andmist käsitlevate otsuste lahutamatu osa, ja resolutsioonis kontrollikoja eriaruannete järelduste kohta.
<SPEAKER ID="376" NAME="Licia Ronzulli" LANGUAGE="IT">
Euroopa Liidu lepingu artikli 17 lõike 1 kohaselt täidab komisjon eelarve ning teeb seda Euroopa Liidu toimimise lepingu artikli 317 kohaselt koostöös liikmesriikidega ja oma vastutusel, võttes arvesse hea finantsjuhtimise põhimõtteid. Selle raporti vastuvõtmisega annab parlament heakskiidu komisjoni tegevusele Euroopa Liidu 2009. aasta üldeelarve täitmisel.
<SPEAKER ID="377" NAME="Angelika Werthmann" AFFILIATION="NI">
kirjalikult. - (DE) Ma ei pooldanud komisjonile nõusoleku andmist ega olnud ka selle vastu. Selle põhjuseks on asjaolu, et ühest küljest ei saanud Euroopa Kontrollikoda anda 2009. aasta kohta positiivset hinnangut. Teisest küljest on raportist piisavalt selgelt näha, et selle aluseks on liikmesriikide ebapiisav koostöö, kes on ühtlasi ka rahastuse saajateks. Defektidega süsteemile heakskiidu andmine ei aita selle olukorra lahenemisele kaasa. Enne raha väljajagamist tuleb paika panna kontrollimehhanismid.
<SPEAKER ID="378" NAME="Anna Záborská" AFFILIATION="PPE">
kirjalikult. - (SK) Kontrollikoja hinnangul saab 2009. aastal 2-5% tehtud kõikidest maksetest kategoriseerida rahanduslikeks ebakorrapärasusteks või isegi ressursside kõrvaldamisteks. Seda on palju rohkem, kui Slovakkia igal aastal ELi eelarvesse eraldab. Meilt eeldatakse 27 Euroopa ametkonna raamatupidamisaruannete heakskiitmist, kuigi kahtlustan, et Euroopal läheks nende ametkondadeta paremini. Lisaks eelnevale ilmneb järgmise aasta eelarve eelnõust, et kasvatame ressursse just nendes sektorites, kus audit tuvastas suurimaid erinevusi. Kõige kurvem on aga asjaolu, et sellel ei ole tegelikult üldse vahet, kas parlament annab või ei anna oma heakskiitu Euroopa ametite ja asutuste juhtimisele. Kõik jätkub samas vaimus. Karmimad reeglid nende ressursside ümberjaotamiseks ning arvepidamiseks ei lahenda tegelikult midagi, sest see põhjustab täiendavat bürokraatiat ning aeglasemaid väljamakseid, mis lõppkokkuvõtteks õõnestaks toetusprogrammide tõhusust. Seetõttu pooldan ümberjaotamise etapilist kaotamist, millest on saamas tänapäevases manipuleerivas maailmas üha väiksema läbipaistvusega instrument. See moonutab turgu, piirab konkurentsivõimet ning inimestel ei ole algatusvõimet ega vastutust selle eest, kuidas ja kus nad elavad. Mida vähem raha me vastavalt poliitilistele prioriteetidele ümber jagame, seda väiksem on korruptsioonioht ning seda elujõulisemaks muutuvad Euroopa piirkonnad ja terve meie majandus.
<SPEAKER ID="380" NAME="Liam Aylward" LANGUAGE="GA">
Pooldan seda raportit ning just neid osi, mis puudutavad kontrollikoja eriaruannet suhkrusektori reformimise kohta. Raportis pöörati tähelepanu pärast suhkrusektori 2006. aasta reformi ilmnenud olulistele probleemidele ning probleemidele, millega endised suhkrutootjad nüüd silmitsi seisavad. Ilma kontrollikoja raportita ei oleks nende probleemidest teada antud. Suhkrutehased mängisid põllumajandussektoris olulist rolli, eriti Iirimaal, kus töötlemistehased asusid Corkis ja Carlowis. Võib isegi väita, et reformi tulemusena lakkas Iirimaa suhkrusektor olemast.
<P>
Nagu raportis öeldud, puudus piisav teave töötlemispiirkondadele avalduvate mõjude kohta; selle kohta, millist mõju avaldavad kvootidest keeldumised kohalikule majandusele, kui palju kaob töökohti ning milline saab olema kompensatsiooni jaotus. Sektoris töötavatele inimestele ning Euroopa maksumaksjatele jäi puudu reformiprotsessiga seotud läbipaistvusest ning teabest ja kogu Euroopa põllumajandussektorit puudutava reformi mõjust tuleb nüüd rääkida ausalt ning selgelt.
<SPEAKER ID="380" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt. Igal aastal esitab kontrollikoda komisjoni eelarve täitmise kohta eriaruandeid. Need eriaruanded on väga olulised programmide ja projektide analüüsimisel, muutmisel ning kohandamisel, sest nende tulemusena võidakse hakata inim- ja eelarveressursse põhjalikumalt ära kasutama. Nende raportite alusel saab komisjon hakata kiiresti tegutsema ning suurema osa kontrollikoja väljatoodud puudujääkidest elimineerida. Olin vastutav raportöörtöö dokumendile, mille eelarvekomisjon Euroopa Kontrollikoja eriaruande "Üleeuroopaliste raudteetransporditelgede toimimise parandamine” kohta koostas. Leian, et komisjon peab astuma vajalikke samme kohandamaks raudteeinfrastruktuuri selliselt, et see pakuks üleeuroopalisi teenuseid ning samal ajal looma puuduvaid ühendusi piiriületuskohtades, asendades vana raudteeinfrastruktuuri või uuendades seda ning aidates liikmesriikidel leevendada erinevatest rööpavahedest tulenevaid probleeme ning pakkudes vajalikku finantsabi.
<SPEAKER ID="380" NAME="Lara Comi" AFFILIATION="PPE">
kirjalikult. - (IT) Pooldasin heakskiidu andmist Euroopa Liidu üldeelarve täitmisele 2009. aastal, kuna leian, et raha on hallatud läbipaistvalt ning üldjoontes ka tõhusalt, võttes sealjuures arvesse ka teatud olukordi, millega Euroopa Liit selle ajaperioodi vältel toime tulema pidi.
<SPEAKER ID="380" NAME="Diogo Feio" LANGUAGE="PT">
Näen kontrollikoja hinnanguid nendes eriaruannetes positiivse nurga alt, sest nende aruannete põhjal saame parema juurdepääsu teabele, mis kirjeldab raha kulutamist ja vajadust uuesti hinnata või kohandada programme ja projekte. EL - eriti just komisjon, kes on ELi eelarve kõrgeim juht- ja haldusorgan - peab nüüd arvestama kontrollikoja esitatud teabega. Peame püüdlema eeskujuliku raha käitlemise ning kulutamise optimeerimise poole, mis põhineks lihtsatel ning läbipaistvatel reeglitel, mille aluseks on otsevastutuse põhimõte.
<SPEAKER ID="380" NAME="Juozas Imbrasas" AFFILIATION="EFD">
kirjalikult. - (LT) Hääletasin selle dokumendi poolt, kuna kontrollikoda on igal aastal suutnud toota aina rohkem ja paremaid aruandeid. Kahjuks ei saa nad alati parlamendis kehtivate reeglite tõttu vajaliku poliitilise tähelepanu osaliseks. Need eriaruanded on väga olulised programmide ja projektide analüüsimisel, muutmisel ning kohandamisel, sest nende tulemusena võidakse hakata inim- ja eelarveressursse põhjalikumalt ära kasutama. Hindan komisjoni positiivset suhtumist nendesse protsessidesse ning selle tahet asuda kiiresti tegutsema, et elimineerida enamik puudujääkidest, mida kontrollikoda nendes aruannetes välja toonud on.
<SPEAKER ID="381" NAME="David Martin" AFFILIATION="S&amp;D">
kirjalikult. - Hääletasin selle raporti poolt, milles rõhutatakse vajadust uurida projekte teostamisetapis üksikasjalikumalt, et ära hoida puudujääkide tekkimist, ning kutsutakse seega komisjoni üles täiustama veelgi rohkem juhiste ning kontrollnimekirjade kasutamist, töötades välja selgemad kriteeriumid granditaotluste hindamiseks, et parandada menetluste ja nende tulemuste tõhusust ja järjepidevust ning tagada asjakohaseid jätkutegevusi, kui ei edastata nõutavat teavet või ei viida ellu nõutavaid tegevusi.
<SPEAKER ID="382" NAME="Raül Romeva i Rueda" AFFILIATION="Verts/ALE">
kirjalikult. - Dokumendis tunnustatakse asjaolu, et kontrollikoda on suutnud igal aastal koostada rohkem ja paremaid aruandeid; avaldatakse kahetsust selle üle, et parlamendi reeglitest ringituna ei pälvi need alati poliitilist tähelepanu; juhitakse tähelepanu asjaolule, et need eriaruanded on väga olulised programmide ja projektide analüüsimisel ning muutmisel ja/või kohandamisel, kuna nende tulemusena võidakse inim- ja eelarveressursse hakata tõhusamalt kasutama; ning hinnatakse komisjoni positiivset hoiakut nende protsesside suhtes ja tema tahet hakata kiiresti tegutsema, et elimineerida enamik puudujääkidest, millele Euroopa Kontrollikoda on nendes raportites viidanud.
<SPEAKER ID="383" NAME="Licia Ronzulli" LANGUAGE="IT">
Selle raporti heakskiitmisega rõhutab parlament asjaolu, et kontrollikoda on suutnud igal aastal koostada üha rohkem ja paremaid eriaruandeid. Kahjuks ei saa need raportid alati vajalikku poliitilist tähelepanu, kuigi need on väga olulised programmide ja projektide analüüsimisel, muutmisel ning kohandamisel, sest nende tulemusena võidakse hakata inim- ja eelarveressursse tõhusamalt kasutama.
<P>
Tänane tekst rõhutab jälle meie tänulikkust komisjoni positiivse seisukoha eest ning tema tahet hakata kiiresti tegutsema, et elimineerida enamik puudujääkidest, mida kontrollikoda aruannetes välja toonud on.
<SPEAKER ID="384" NAME="Luís Paulo Alves" AFFILIATION="S&amp;D">
kirjalikult. - (PT) Hääletan selle ettepaneku poolt, kuna nõustun heakskiidu andmise menetlustega, millega esitatakse sobivad assigneeringud iga rubriigi jaoks.
<SPEAKER ID="384" NAME="Zigmantas Balčytis" AFFILIATION="S&amp;D">
kirjalikult. - (LT) Toetasin seda raportit ja Euroopa Parlamendi 2009. eelarveaasta eelarve täitmisele heakskiidu andmist. Kontrollikoda leidis, et maksed tervikuna olulisi vigu ei sisalda. Järelvalve- ja kontrollisüsteemide vastavust finantsmäärusega hinnates ei leitud olulisi nõrkusi. Euroopa Parlamendi peasekretär kinnitas, et parlamendi eelarvet on täidetud vastavalt headele finantsjuhtimise põhimõtetele ning et kehtestatud kontrolliraamistik annab vajalikud garantiid alusoperatsioonide seaduslikkusele ja korralisusele. Nõustun raportööriga, et parlament koos liidu asutustega peab leidma kõige kulutõhusamad viisid finants- ja inimressursside kasutamiseks, sealhulgas võimalused kokkuhoiuks, ning leidma elektroonilised töövahendid ja meetodid, et pakkuda tõhusaid teenuseid. Leian, et Euroopa Parlamendi peasekretär peab esitama meetmeid kindlustamaks, et üldkulude hüvitiste kasutamine on läbipaistev kõikidel kordadel ning et hüvitisi kasutatakse ettenähtud eesmärkidel. Nõustun ka sellega, et parlamendil peaks olema ainult üks töökoht ning see peaks olema samas kohas teiste liidu asutustega. Praeguse olukorra muutmine - mille abil säästa umbes 160 000 000 eurot igal aastal ning vähendada tunduvalt parlamendi süsinikujalajälge - on ainult Euroopa Ülemkogu kätes. Peame veelgi enam ratsionaliseerima missioone kolme töökoha vahel, põhjendades ning kontrollides neid paremini, et hoida ära üleliigseid missioone ja kulusid.
<SPEAKER ID="384" NAME="Jean-Luc Bennahmias" LANGUAGE="FR">
Hääletasin selle heakskiidu poolt. Minu arvates on Euroopa Liidu eelarve tegevuseelarve majanduskliimaga vastavuses. Paljud suurema läbipaistvuse kohta tehtud kommentaarid olid asjakohased. Minu arvates on mõistlik ka see, et parlament annab auhindu, eriti Euroopa kino toetamise eesmärgil. Kõne all olevad summad oleksid sümboolsed.
<SPEAKER ID="385" NAME="Izaskun Bilbao Barandica" LANGUAGE="ES">
Hääletasin selle raporti poolt, mis käsitles Euroopa Liidu 2009. eelarveaasta üldeelarve täitmisele heakskiidu andmist seoses Euroopa Parlamendiga. Rõhutan, et selles jaotises, mis käsitles eelarve haldamise suuri muutusi 2009. aastal, hääletasin viienda punkti poolt, sest mõistan, et meie kontodele makstavate üldkulude hüvitisi tuleb kasutada läbipaistvalt igas olukorras ning ettenähtud eesmärkidel. Seetõttu nõustun sellega, et peasekretär peaks vastavad meetmed vastu võtma.
<SPEAKER ID="385" NAME="Lara Comi" AFFILIATION="PPE">
kirjalikult. - (IT) Hääletasin selle poolt, et parlament annaks heakskiidu seoses oma 2009. aasta eelarve täitmisega, kuna minu arvates on ressursse üldjoontes targalt hallatud. Olen kolme töökoha vahelise tööjagamise suhtes väga skeptiline: see tekitab saastet ning stressi ja kui sümbolism kõrvale jätta, siis arvan, et on üpris kiiresti vaja võtta kasutusele meetmeid, et sellest kolmeosalisest süsteemist vabaneda, millega kaasnevad majanduslikud ja keskkondlikud kulud.
<SPEAKER ID="385" NAME="Marielle De Sarnez" LANGUAGE="FR">
Praeguse majandusolukorra valguses lasub Euroopa Parlamendil kohustus olla kulude piiramisel eeskujuks. Plaanitud kulude kokkuhoiu meetmena on otsustatud, et suulise tõlke teenust pakutakse töörühmade kohtumistel automaatselt ainult kuues keeles (prantsuse, saksa, inglise, poola, hispaania ja itaalia keeltes) ning teised keeled on saadaval ainult siis, kui parlamendiliikmed neid nõuavad. Muu hulgas kuuluvad nõuete hulka ka reeglid, mis piiravad pikki reise ametlike parlamendi autodega. Resolutsioonis kutsutakse üles koostama parlamendi eelarve ülevaadet pikaajalisest seisukohast vaadatuna ja eesmärgiga piirata kulusid. See hääletus pakkus ka võimaluse äratada uuesti ellu arutelu selle üle, kus Euroopa Parlament peaks asuma. Samas on olukord seotud ajaloolise tausta ning juriidiliste statuutidega, mida ei saa sageli ekslike rünnakute põhjal, mis puudutavad Euroopa Parlamendi pindade hajutusest tingitud probleeme ning kulusid, vaidluse alla seada. Praegusel juhul ei saa Strasbourgi ja Brüsseli vahel valida, sest liidu aluslepingute põhjal on reegliks Strasbourg ja erandiks Brüssel.
<SPEAKER ID="386" NAME="Anne Delvaux" AFFILIATION="PPE">
kirjalikult. - (FR) Jälle kord hääletasin selle raporti poolt, mis juhib tähelepanu asjaolule, et raha on võimalik tõeliselt kokku hoida, kui parlamendil oleks ainult üks töökoht ja see asuks samas linnas, kus ülejäänud Euroopa Liidu asutused (ehk teisisõnu Brüsselis). Peasekretäri aruanne parlamendi 2011. eelarveaasta esialgse eelarvestuse projekti kohta juhib tähelepanu tohututele iga-aastastele kuludele, mis tulenevad parlamendi geograafilisest jaotusest ja mis on hinnanguliselt kokku 160 000 000 eurot, mis on 9% parlamendi kogueelarvest.
<P>
On tõsi, et hetkel on see otsus muuta olukorda ning selle käigus hoida aastas kokku umbes 160 000 000 eurot, vähendades samal ajal märkimisväärselt parlamendi süsinikujalajälge, ainult nõukogu kätes. Kutsun aga selle hääletamise kaudu üles parlamendi presidenti ning liikmeid, kes parlamendi nimel liidu eelarve üle läbirääkimisi peavad, soovitama nõukogule, et nad võtaksid kasutusele meetmeid, mis tagaksid, et liit selle raha kokku hoiaks.
<SPEAKER ID="387" NAME="Edite Estrela" AFFILIATION="S&amp;D">
kirjalikult. - (PT) Hääletasin selle raporti poolt, mis käsitles Euroopa Parlamendi 2009. aasta eelarve täitmise heakskiitmist, kuna see aitab kaasa karmimale kontrollile raha kasutamise üle Euroopa asutustes. Minu arvates on kasulik Euroopa Parlamendi eelarve pikemas perspektiivis üle vaadata, et vähendada kulusid ning luua ressursse, mis võimaldaksid parlamendil Lissaboni lepingust tingitud kasvanud kompetentside mahu kontekstist tulenevalt tõhusalt toimida.
<SPEAKER ID="387" NAME="Göran Färm" LANGUAGE="SV">
Rõhutan, et avaliku asutusena peab Euroopa Parlament püüdma demonstreerida võimalikult suurt avatust ja läbipaistvust.
<P>
Leian ka seda, et eriti praegust majandusolukorda arvesse võttes peab parlament üle vaatama oma kulutused ning tuvastama säästmisvõimalused ja tõhususe tõstmise viisid. Parlament peaks nendel teemadel üksikasjalikumalt arutlema ja seetõttu sooviksin heakskiidu arutelule rohkem ruumi jätta. Suhtun positiivselt ka põhimõttesse, et Euroopa Parlamendil peaks olema ühtne lennumiilide süsteem, millega kaasneks odavama lennureisi kasu.
<P>
Lõpetuseks leian, et minu arvates ei ole see vale, et parlament kultuuriauhindu jagab. Samas suhtun väga kriitiliselt parlamendi ajakirjandusauhinda, sest arvan, et parlamendile pole kohane anda auhindu ajakirjanikele, kelle ülesanne on Euroopa Parlamenti kriitiliselt analüüsida. Seetõttu leian, et see auhind tuleks kaotada.
<SPEAKER ID="389" NAME="Louis Grech" AFFILIATION="S&amp;D">
kirjalikult. - Euroopa Parlamendi 2009. aasta heakskiidu raporti puhul hääletasin enda fraktsiooniga kooskõlas vastu lõigule 143, mis puudutab lennumiile. Sama kontseptsiooni käsitletakse juba lõigus 199, mille poolt ka hääletasin. Lõige 119 on rakendamise eesmärgist vaadatuna ulatuslikum ning praktilisem.
<SPEAKER ID="389" NAME="Anna Hedh, Olle Ludvigsson, Marita Ulvskog ja Åsa Westlund" LANGUAGE="SV">
Meie, Rootsi Sotsiaaldemokraadid, otsustasime anda heakskiidu Euroopa Parlamendi 2009. aasta majandusaasta eelarve täitmisele.
<P>
Rõhutame, et avaliku asutusena peab Euroopa Parlament püüdma demonstreerida võimalikult suurt avatust ja läbipaistvust. Seetõttu otsustasime toetada lõiget 5, milles nõutakse parlamendiliikmete kuluhüvitiste suuremat läbipaistvust.
<P>
Leiame ka seda, et eriti praegust majandusolukorda arvesse võttes peab parlament üle vaatama oma kulutused ning tuvastama säästmisvõimalused ja tõhususe tõstmise viisid. Parlament peaks nendel teemadel üksikasjalikumalt arutlema ja seetõttu sooviksime samuti heakskiidu arutelule rohkem ruumi jätta. Suhtume positiivselt ka põhimõttesse, et Euroopa Parlamendil peaks olema ühine lennumiilide süsteem, mis võimaldaks ära kasutada odavamat lennureisi võimalust, kuigi meie arvates on keeruline ette kujutada, kuidas see praktikas toimida võiks.
<P>
Lõpetuseks leiame, et meie arvates ei ole see vale, et parlament kultuuriauhindu jagab. Samas suhtume väga kriitiliselt parlamendi ajakirjandusauhinda, sest arvame, et parlamendile pole kohane anda auhindu ajakirjanikele, kelle ülesanne on Euroopa Parlamenti kriitiliselt analüüsida. Seetõttu leiame, et see auhind tuleks kaotada.
<SPEAKER ID="389" NAME="Juozas Imbrasas" AFFILIATION="EFD">
kirjalikult. - (LT) Hoidusin hääletamisest selle dokumendi üle, kuigi kontrollikoja audit leidis, et 2009. aasta administratiivkuludega seoses kasutasid kõik asutused finantsmääruse nõutud järelevalve- ja kontrollisüsteeme rahuldavalt ning kontrollitud tehingutes olulisi eksimusi ei leitud. Peasekretär kinnitas 2010. aasta 2. juulil, et parlamendi eelarvet on täidetud vastavalt headele finantsjuhtimise põhimõtetele ning et kehtestatud kontrolliraamistik annab vajalikud garantiid alusoperatsioonide seaduslikkusele ning korralisusele. Minu arvates tingib praegune finantsolukord selle, et parlament koos liidu asutustega peab leidma kõige kulutõhusamad viisid finants- ja inimressursside kasutamiseks, sealhulgas võimalused kokkuhoiuks, ning leidma elektroonilised töövahendid ja meetodid, et pakkuda tõhusaid teenuseid. Euroopa Parlamendi eelarve ülevaatus peab toimuma pikema perspektiivi seisukohast vaadatuna ning tuvastada tuleb summad, mida on võimalik tulevikus kokku hoida, et piirata kulusid ja leida ressursse, mis võimaldaksid parlamendil ühe seadusandliku kehana tõhusalt toimida. Juhin tähelepanu ka asjaolule, et kodanikel on õigus teada, kuidas kulutatakse seda raha, mida nad maksudena maksavad ning kuidas liidu asutused ning poliitilised organid neile antud volitusi kasutavad.
<SPEAKER ID="391" NAME="Anne E. Jensen" AFFILIATION="ALDE">
kirjalikult. - (DA) Taani Liberaalerakond on vastu lõigule 112. On ülioluline, et ELis oleks jätkuvalt Euroopa keelte võrdsus. Kui see lõige välja jätta, sisaldab raport palju mõistlikke ettepanekuid.
<SPEAKER ID="392" NAME="Karin Kadenbach" LANGUAGE="DE">
Mis puudutab raporti "2009. aasta eelarve täitmisele heakskiidu andmine: Euroopa Parlament” lõiku 129, kus käsitletakse vabatahtlikku pensionifondi, teatan, et hääletan kategooriliselt selle vastu, kuna see hõlmab maksumaksja raha kasutamist selleks, et rahastada Euroopa Parlamendi liikmete pensionifonde (lõige 129 punkt i). Ei ole põhjust tõsta kavas pensioniiga 60. eluaastalt 63. eluaastale (lõige 129 punkt ii). Hea on see, et fondijuhte kutsutakse üles võtma kasutusele kaalutlevam ning tasakaalustatum investeerimisstrateegia (lõige 129 punkt iii). Põhimõtteliselt pooldan praeguse pensionikava etapiviisilist kaotamist.
<SPEAKER ID="393" NAME="Jörg Leichtfried, Evelyn Regner ja Hannes Swoboda" AFFILIATION="S&amp;D">
kirjalikult. - (DE) Mis puudutab raporti "2009. aasta eelarve täitmisele heakskiidu andmine: Euroopa Parlament” lõiku 129, kus käsitletakse vabatahtlikku pensionifondi, teatan, et hääletan kategooriliselt selle vastu, kuna see hõlmab maksumaksja raha kasutamist selleks, et rahastada Euroopa Parlamendi liikmete pensionifonde (lõige 129 punkt i). Ei ole põhjust tõsta kavas pensioniiga 60. eluaastalt 63. eluaastale (lõige 129 punkt ii). Hea on see, et fondijuhte kutsutakse üles võtma kasutusele kaalutlevam ning tasakaalustatum investeerimisstrateegia (lõige 129 punkt iii). Põhimõtteliselt pooldan praeguse pensionikava etapiviisilist kaotamist.
<SPEAKER ID="394" NAME="David Martin" AFFILIATION="S&amp;D">
kirjalikult. - Hääletasin selle muudatusettepaneku poolt, millega tahetakse suuremat läbipaistvust Euroopa Parlamendi liikmete üldkulude hüvitiste registreerimisel.
<SPEAKER ID="395" NAME="Iosif Matula" LANGUAGE="RO">
Hääletasin selle raporti poolt, kuna leian, et mõned meetmed, mille eesmärk on muuta nii Euroopa Parlamendi liikmete tegevusi tõhusamaks kui ka parandada asutuste ametnike jõudlust ning infrastruktuuri - turvalisuse, IT, külaliste juurdepääsuvõimaluste ning süsinikujalajälje teemade seisukohalt -, on vajalikud. Turvalisuspoliitika tuleb üle vaadata, võttes parlamendis ning ka ELi asutuste aladel kasutusele nutika modernse turvasüsteemi, kasutades meetmeid hoonetes ning juurdepääsu kontrolli protseduure. IKT valdkonnas on vaja asutuste hoonetes parandada traadita võrgule juurdepääsu. Teisest küljest peaks IKT osakond tegema spetsiifiliste meetmete ettepanekuid, et asendada paberkandjatel administratiivdokumendid keskkonnasõbralike elektrooniliste versioonidega. ELi asutused on Brüsselis suur turismimagnet.
<P>
Uuringud näitavad, et turistide juurdevool on suurem puhkeperioodidel ja nädalalõppudel. Külastuskeskuste ning -programmide töö tuleks kohandada nendele nõuetele vastavaks. Üks prioriteet on saavutada 2020. aastaks püstitatud eesmärk piirata süsihappegaasi heitkoguseid 30%. Toetan ettepanekut asendada praegune autopark keskkonnasõbralike sõidukitega, võttes arvesse lühikesi reisitavaid vahemaid, mis sobivad hästi elektrisõidukite aku kestusega.
<SPEAKER ID="387" NAME="Paul Murphy" AFFILIATION="GUE/NGL">
kirjalikult. - Hääletasin resolutsiooni poolt, sest esile on kerkinud ELi kulutõhususe idee. Pooldan Euroopa Parlamendi kulude kärpimist. Samas ei saa kärpeid teha Euroopa Parlamendis töötavate tavaliste töötajate arvel. Nende õigusi tuleks alati kaitsta.
<P>
Toetan kulutusi ligipääsetavate kunsti- ja kultuurisündmuste edendamisel, mis võivad rikastada elanikkonna elu. Seetõttu toetasin filmiauhinda LUX hoolimata aimusest, et selle eelarve näib olevat suur. Säästa saab ja ka tuleks Euroopa Parlamendi liikmete palkade ning kulude arvel, sidudes näiteks päevaraha tõendatavate kuludega.
<P>
Toetasin ka Euroopa Parlamendi liikme pensioniea tõstmist 60. eluaastalt 63. eluaastale. Leian, et töötajate elatusstandardit kahandavad esindajad peaksid vähemalt aktsepteerima, et nende hüved läbivad samasuguse käsitluse. Samas ei nõustu ma, et töötajate pensioniiga tuleks tõsta. Jätkan töötajate ja ametühingute toetamist võitluses pensioniea tõstmise vastu.
<SPEAKER ID="387" NAME="Franz Obermayr" AFFILIATION="NI">
kirjalikult. - (DE) Ma ei saa hääletada Euroopa Parlamendi eelarve täitmise heakskiidu poolt juba selle pärast, et maksumaksja ei suuda isegi Strasbourgi ja Brüsseli vahel reisivat tsirkust üleval pidada. Euroopa Parlamendil peaks olema üks koht, selle asemel et kogu oma varaga üheks nädalas kuus mujale kolida.
<SPEAKER ID="396" NAME="Raül Romeva i Rueda" AFFILIATION="Verts/ALE">
kirjalikult. - Muu seas on vastuvõetud tekstis kirjas, et Euroopa Parlament võtab arvesse eelarvelisi piiranguid, millega mitu riiki finants- ja majanduskriisist tulenevalt silmitsi seisab, ning et on vaja kriitiliselt üle vaadata võimalikud säästmise kohad kõikidel tasanditel, sealhulgas liidu tasandil. Praeguse olukorra valguses rõhutatakse tekstis, et tõeline säästmine oleks võimalik, kui parlamendil oleks ainult üks töökoht.
<SPEAKER ID="397" NAME="Licia Ronzulli" LANGUAGE="IT">
Kontrollikoja audit märgib, et 2009. aasta administratiivkulude puhul kasutasid kõik asutused rahuldavalt finantsmääruse nõutud järelvalve- ja kontrollisüsteemi ning ülevaadatud tehingutest olulisi vigu ei leitud.
<P>
Peasekretär kinnitas 2010. aasta 2. juulil, et parlamendi eelarvet on täidetud vastavalt headele finantsjuhtimise põhimõtetele ning et kehtestatud kontrolliraamistik annab vajalikud garantiid alusoperatsioonide seaduslikkusele ning korralisusele. Selle raportiga, mille me siin täna vastu võtame, annab president heakskiidu Euroopa Parlamendi 2009. finantsaasta eelarve täitmisele.
<SPEAKER ID="397" NAME="Catherine Stihler" AFFILIATION="S&amp;D">
kirjalikult. - Toetan suuremat läbipaistvust parlamendis ning eriti toetan läbipaistvust seoses GEAga.
<SPEAKER ID="398" NAME="Marianne Thyssen" LANGUAGE="NL">
Hääletasin Ville Itälä raporti poolt, kuid mul on reservatsioonid lõigu 113 suhtes. Olen täiesti vastu sellele lõigule, mis pakub välja uue süsteemi töörühmade suulise tõlke teenuse tarbeks. Ma ei saa sellega nõustuda, sest esitatud süsteem ei ole kooskõlas liidu ametlike keelte ning nende kasutajate võrdse kohtlemise põhimõtetega, lõppude lõpuks lõpeb see kahtlemata teiste keelte, välja arvatud mainitud kuue keele, väljaarvamisega. Samuti on seda praktikas töötaval viisil võimatu teostada sel lihtsal põhjusel, et asjaga seotud liige peab esitama nõude tõlkeks täiendavas keeles enne, kui nad päevakava näevad, ning keelepoliitika võib muutuda võimumänguks. Kui tõesti soovime keelte pealt kokku hoida, siis peaksime nõudma, et see süsteem rakenduks võrdselt kõigi puhul.
<P>
Kui me ei pööra enam nii palju tähelepanu põhimõttele, et mõned liikmed peaksid saama rääkida emakeeles, siis jääb see ka teistele liikmetele vähemoluliseks. Seetõttu on ainult üks alternatiiv, kui peame suulise tõlke teenuselt töörühmades kokku hoidma. Kasutatakse inglise keelt ja ainult inglise keelt, nii rääkimisel kui ka kuulamisel. Sellisel juhul on kõik seaduse ees võrdsed ning me saame selle pealt kokku hoida.
<SPEAKER ID="399" NAME="Derek Vaughan" AFFILIATION="S&amp;D">
kirjalikult. - Ma ei saanud toetada Euroopa Parlamendile heakskiidu andmist, kuna mõned probleemid jäid lahendamata. Kuigi parlament on võtnud kasutusele meetmeid oma eelarve parandamiseks ning suutnud säästa, jääb teatud teemade puhul õhku küsimusi, näiteks auhindade rahastamine, mille eest praegu tasuvad maksumaksjad. Lisaks sellele ei märgitud raportis Strasbourgis raisatava raha kogust. Sealt selgus siiski, et mingisugust edu on saavutatud. Pärast tänast hääletust tuleb paika panna uued reeglid, mis kindlustaksid, et Euroopa Parlamendi liikmed kõikidest ELi riikidest võtavad kasutusele meetmeid, et tagada nende kontorikulude läbipaistvus. Raportis nõuti ka parlamendi kulude ülevaatust tagamaks, et tulevikus säästetakse raha.
<SPEAKER ID="400" NAME="Luís Paulo Alves" AFFILIATION="S&amp;D">
kirjalikult. - (PT) Hääletan selle ettepaneku poolt, kuna nõustun heakskiidu andmise menetlustega, millega esitatakse sobivad assigneeringud iga rubriigi jaoks.
<SPEAKER ID="400" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin selle raporti poolt ning nõustusin sellega, et Euroopa Parlament peaks edasi lükkama oma otsuse anda heakskiit nõukogu 2009. aasta eelarve täitmisele. Nõukogu pole vastanud ametlikult ühelegi kutsele kohtuda parlamendi eelarvekomisjoniga, kes vastutab heakskiidumenetluse eest, või tema raportööriga, et arutleda nõukogu 2009. aasta eelarve täitmist. Nõukogu keeldus parlamendile kirjalikult saatmast ka dokumente ning andmeid, mida temalt sooviti. Nõustun raportööriga, et nõukogu peab parlamendi eelarvekomisjonile esitama kõikehõlmavad kirjalikud vastused ning ka kõik nõutud dokumendid hiljemalt 2011. aasta 15. juuniks. Nõukogu on avalikkuse ees vastutav talle usaldatud varade eest ning selleks, et lihtsustada teabevahetust heakskiidumenetluse käigus, peab ta käituma nii, nagu teised asutused.
<SPEAKER ID="400" NAME="Lara Comi" AFFILIATION="PPE">
kirjalikult. - (IT) Hääletasin selle vastu, et anda heakskiit nõukogu 2009. aasta eelarve täitmisele, kuna nõukogu on keeldunud vastama parlamendi küsimustele sel teemal ning pole edastanud neid olulisi dokumente, mida parlament on tema käest nõudnud. Seetõttu pooldan 2009. aastale antava heakskiidu edasilükkamist.
<SPEAKER ID="400" NAME="Diogo Feio" LANGUAGE="PT">
Jälle kord näitab just vastuvõetud otsus, et nõukogu ei tee eelarve läbipaistmise ja täitmise teemal püsivalt koostööd. Kuna vajame avalikkuse jaoks läbipaistvust ja ka rangust, ei jaga ma arvamust, et komisjon tuleks vabastada tema vastutusest avaldada raamatupidamine temale kasutatavate varade kohta.
<P>
Seetõttu nõustun raportööriga lükata edasi nõukogu raamatupidamise täitmise heakskiitmise otsus, kuni viimane edastab kogu teabe ning kõik dokumendid, mida raportöör on nõudnud, ja ka kogu nimekirja eelarve ülekanded ühest perioodist teise.
<SPEAKER ID="400" NAME="Juozas Imbrasas" AFFILIATION="EFD">
kirjalikult. - (LT) Hääletasin selle dokumendi poolt, kuna see lükkab edasi otsuse anda nõukogu peasekretärile heakskiit 2009. aasta nõukogu eelarve täitmise kohta. Heakskiidu otsuse edasilükkamise põhjused on järgmised: esiteks pole nõukogu vastu võtnud ühtegi kutset kohtuda ametlikult parlamendi komisjoniga, kes heakskiitmismenetluse eest vastutab, ega ka tema raportööriga, et arutleda nõukogu 2009. aasta eelarve täitmise küsimusi. Teiseks keeldus nõukogu esitamast kirjalikku vastust ning edastamast parlamendile soovitud teavet ja dokumente, mis on kirjas 2010. aasta 14. detsembri lisas, mille on allkirjastanud raportöör. Kolmandaks pole parlament saanud nõukogult üliolulisi dokumente, näiteks eelarveliste ülekannete täielikku loendit. Hääletasin selle otsuse poolt, kuna olen tugevalt veendunud, et kodanikel on õigus teada, kuidas nende maksuraha kulutatakse ning kuidas asutused ning poliitilised organid neile antud volitusi kasutavad.
<SPEAKER ID="400" NAME="Agnès Le Brun" LANGUAGE="FR">
Nagu igal aastal ette nähtud, esitas Euroopa Parlament arvamuse selle kohta, kas mitmesugused vastutavad ametid ning asutused on liidu eelarvet ettenähtud viisil täitnud või mitte. Eraldatud summad on ette nähtud spetsiifilisteks otstarveteks ning heakskiidumenetluse eesmärk on tagantjärgi kontrollida, et nendest eesmärkidest on kinni peetud. See on parlamendi jaoks oluline eesõigus, mida näitlikustab tema mõju Santeri komisjoni tagasiastumisele 1999. aastal. Tänavu keeldusin koos Euroopa Parlamendi enamusega andmast Euroopa Liidu Nõukogule heakskiitu tema tegevuste kohta 2009. eelarveaastal. Asutused, kelle tegevusi parlament auditeerib läbi eelarvekomisjoni, mille liige olen ka mina, on kohustatud selle komisjoniga koostööd tegema, esitades näiteks kõik dokumendid, mis on vajalikud selleks, et hinnata, kas avalikkuse raha kasutatakse ettenähtud viisil. Samas oli nõukogu koostöö selles täiesti ebapiisav. Seetõttu otsustasime heakskiitu kuni sügiseni edasi lükata, et eelarvelise läbipaistvuse tarbeks tehtavad kontrollid oleksid võimalikud.
<SPEAKER ID="401" NAME="Raül Romeva i Rueda" AFFILIATION="Verts/ALE">
kirjalikult. - Olen nõus, et parlament: 1. lükkab edasi heakskiidu andmise nõukogu peasekretäri tegevusele nõukogu 2009. aasta eelarve täitmisel; 2. esitab oma tähelepanekud alltoodud resolutsioonis; 3. teeb presidendile ülesandeks edastada käesolev otsus ja resolutsioon, mis on selle lahutamatu osa, nõukogule, komisjonile, Euroopa Kohtule, kontrollikojale, Euroopa Ombudsmanile ja Euroopa Andmekaitseinspektorile ning korraldada nende avaldamine Euroopa Liidu Teatajas (L-seerias).
<SPEAKER ID="402" NAME="Licia Ronzulli" LANGUAGE="IT">
Tänase raportiga lükkab parlament edasi heakskiidu andmise nõukogu peasekretäri tegevusele nõukogu 2009. aasta eelarve täitmisel.
<SPEAKER ID="403" NAME="Derek Vaughan" AFFILIATION="S&amp;D">
kirjalikult. - Toetasin parlamendi otsust lükata edasi heakskiidu andmine nõukogule, kuna leian, et nõukogu pole parlamendile oma raamatupidamise kohta piisavalt teavet edastanud. Nõukogu tuleb kontrollida sama karmilt kui teisi Euroopa asutusi ning heakskiidu andmiseks tuleb esitada kirjalikke dokumente. Raportiga esitati nõukogule palju küsimusi, millest paljudele pole saadud vastuseid. Ilma nõukogu konkreetsete selgitusteta spetsiifilistel teemadel ei ole nende raamatupidamisele võimalik rohelist tuld anda. Otsus heakskiidu andmise kohta langetatakse hiljem, kui on edastatud piisavalt teavet.
<SPEAKER ID="404" NAME="Angelika Werthmann" AFFILIATION="NI">
kirjalikult. - (DE) Hääletasin selle poolt, et lükata edasi heakskiidu andmine nõukogu peasekretäri tegevusele nõukogu 2009. aasta eelarve täitmisel. Uue olukorra valguses, mis sai alguse Lissaboni lepingu jõustumisest, on vastuvõetamatu nõukogu keeldumine heakskiidumenetlusele allumisest, võttes sellega arvesse vastutust. Nõukogu kulutusi tuleb jälgida niisama palju kui teiste liidu asutuste kulutusi, kui Euroopa läbipaistvuse algatusega arvestada soovitakse.
<SPEAKER ID="405" NAME="Luís Paulo Alves" AFFILIATION="S&amp;D">
kirjalikult. - (PT) Hääletan selle ettepaneku poolt, kuna nõustun heakskiidu andmise menetlustega, millega esitatakse sobivad assigneeringud iga rubriigi jaoks.
<SPEAKER ID="405" NAME="Zigmantas Balčytis" AFFILIATION="S&amp;D">
kirjalikult. - (LT) Toetasin seda raportit ning heakskiidu andmist Euroopa Kontrollikoja tegevusele 2009. aasta eelarve täitmisel. Kontrollikoja raamatupidamise 2009. eelarveaastat auditeeris välisfirma nimega PricewaterhouseCoopers. Järeldustes ei tehtud kontrollikoja kohta ühtegi olulist märkust. Toetan kontrollikoja auditistrateegiat aastateks 2009-2012 ning selle prioriteetseid eesmärke: auditite üldmõju maksimeerimine ning tõhususe kasvatamine, kasutades oma ressursse kõige paremini ära. Eeldan, et kontrollikoda demonstreerib oma sellesuunalist edu. Nõustun raportööriga, et tulevikus peab kontrollikoda lisama täielikumat teavet oma aruannetesse, mis ameteid puudutavad, eriti mis puudutab siseauditi aruannete järeldusi. Toetan neid kontrollikoja kasutuselevõetavaid meetmeid, et reformida ning pidevalt parandada oma rolli kooskõlas parlamendi üleskutsega koostada suurema mõjuga hinnanguid ja auditeid, ning et selle andmed oleksid usaldusväärsemad. Samuti on ära märgitud, et ka kontrollikoja meeste ja naiste esindatusega seotud personaliprobleem on stabiilselt paranema hakanud. Ebavõrdsus on vähenenud assistendi, üksuse juhi ning direktorite tasemetel.
<SPEAKER ID="405" NAME="Lara Comi" AFFILIATION="PPE">
kirjalikult. - (IT) Pooldasin otsust anda kontrollikojale heakskiit eelarve täitmise kohta 2009. aastal, kuna enamik eelarvega seotud eelmääratletud eesmärke saavutati ning selle kohta on eraldatud üksikasjalikku ja läbipaistvat teavet.
<SPEAKER ID="405" NAME="Diogo Feio" LANGUAGE="PT">
Tunnen heameelt väliskonsultandi põhjaliku analüüsi üle, mis kinnitab, et Euroopa Kontrollikoja raamatupidamisaruanded annavad tõese ja õiglase ülevaate selle finantsolukorrast ning et raha kasutati eesmärgipäraselt ettenähtud otstarbeks. Toetan ka kontrollikoja auditistrateegiat aastateks 2009-2012, mille eesmärk on kasvatada tehtud auditite üldmõju ning suurendada parema ressursikasutamisega tõhusust.
<P>
Seetõttu kiidan kontrollikoda suurepärase tulemuslikkuse eest 2009. aastal ning nõustun raportööriga kõikides tema järeldustes.
<SPEAKER ID="405" NAME="Juozas Imbrasas" AFFILIATION="EFD">
kirjalikult. - (LT) Hääletasin selle dokumendi poolt, kuna kontrollikoja peasekretäri tegevusele kontrollikoja 2009. aasta eelarve täitmisel antakse heakskiit. Lisaks on oluline, et kontrollikoda ärgitataks kaaluma ümberorganiseerimise võimalikkust, nii et ühed liikmed vastutaksid ühtede poliitiliste valdkondade eest ning teised liikmesriikide rühmade eest, kui riiklikud auditiametid pole suutelised liidu eelarve kulusid tõhusalt kontrollima. Samuti täheldati, et kontrollikoja liikmete arv on hiljaaegu peaaegu kahekordistunud, samas kui poliitikavaldkondade arv ei ole, ning Euroopa Kontrollikoda võiks seda ära kasutada. Sõltumatus, ausus, kvaliteet ning professionaalsus on kontrollikoja tuumväärtused ning minu arvates peaksime neid rõhutama ja alal hoidma.
<SPEAKER ID="405" NAME="Giovanni La Via" LANGUAGE="IT">
Hääletasin selle poolt, et anda heakskiit Euroopa Liidu 2009. aasta üldeelarve täitmisele, V jagu, kontrollikoda. Nagu teame, korraldab ELi eelarve välisauditit kontrollikoda. Seetõttu, nagu ka eelmisel kahel aastal, määrati välisfirma PricewaterhouseCoopers kontrollikoja eelarvet auditeerima. Kontrollikoda kiideti tema tegevusaruannete kvaliteedi eest, mis näitas, et tema tehingud ning tegevused olid seaduslikud ja täiesti usaldusväärsed.
<SPEAKER ID="406" NAME="David Martin" AFFILIATION="S&amp;D">
kirjalikult. - Hääletasin selle raporti poolt ning seeläbi toetan Euroopa Kontrollikoja auditistrateegiat aastateks 2009-2012 ning ka selle prioriteetseid eesmärke (auditite üldmõju maksimeerimine ning tõhususe kasvatamine, kasutades oma ressursse kõige paremini ära). Eeldan, et kontrollikoda raporteerib kasutusele võetud meetmetest selle auditistrateegia elluviimisel ning demonstreerib ka edu selles suunas, kasutades tulemuslikkuse põhinäitajaid (KPI), eriti KPIde 1-4 kasutuselevõtuga 2010. aastal. Eriti toetan plaani avaldada eriaruannetega seoses järeldokumente, et suurendada nende mõju.
<SPEAKER ID="407" NAME="Raül Romeva i Rueda" AFFILIATION="Verts/ALE">
kirjalikult. - See annab heakskiidu kontrollikoja peasekretäri tegevusele kontrollikoja 2009. aasta eelarve täitmisel.
<SPEAKER ID="408" NAME="Licia Ronzulli" AFFILIATION="PPE">
, kirjalikult. - (IT) Tänase resolutsiooniga annab parlament heakskiidu kontrollikoja peasekretäri tegevusele kontrollikoja 2009. aasta eelarve täitmisel. Parlament on mures üksikasjalikuma teabe mahu vähenemise pärast kontrollikoja iga-aastastes eriaruannetes ametite kohta ning kutsub kontrollikoda üles tulevikus lisama oma ametite aruannetesse täielikumat teavet, eriti mis puudutab järeldusi siseauditite aurannetes.
<SPEAKER ID="409" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin otsuse vastu anda heakskiit Euroopa Majandus- ja Sotsiaalkomitee (EMS) 2009. majandusaasta eelarve täitmisele. 11. märtsil 2011. aastal otsustas Euroopa Pettusevastane Amet (OLAF) alustada juurdlust EMSi kahtlustäratavate toimingute suhtes. Ma nõustun raportööriga, et EMS ja OLAF peaksid andma Euroopa Parlamendile aru selle asja käigust ja tulemusest. EMSK peab tegema täielikult koostööd OLAFiga ja osutama OLAFi esindajatele juurdluse teostamisel igakülgset vajalikku abi. Minu arvates peab eelarve täitmisele heakskiidu andmise menetluse eest vastutav Euroopa Parlamendi Eelarvekontrollikomisjon seda juhtumit hoolega jälgima, et saada täiendavat teavet OLAFi juurdluse mõju kohta ning tulemusi 2010. aasta eelarve täitmisele heakskiidu andmise menetluses arvesse võtta. Lisaks arvan, et OLAFile esitatud väidetel on selge mõju ELi mainele, sest need on suunatud ühe Euroopa Liidu institutsiooni vastu.
<SPEAKER ID="409" NAME="Slavi Binev" AFFILIATION="NI">
kirjalikult. - (BG) Ma ei toetanud Euroopa Liidu 2009. aasta üldeelarve täitmisele heakskiidu andmist käsitleva otsuse VI osale - Euroopa Majandus- ja Sotsiaalkomitee. Kõigile on teada, et selle institutsiooni 2009. aasta eelarve suhtes teostas OLAF juurdlust. Minu arvates vajab Euroopa Parlament rohkem teavet sündmuste kohta, et teha õige otsus sellele eelarvele heakskiidu andmise kohta. Seni esitatud teabe põhjal on selles Euroopa Institutsioonis siseharusid, mida on kirjeldatud sekretariaadi toimimisel suurte probleemidena.
<SPEAKER ID="409" NAME="Lara Comi" LANGUAGE="IT">
Hääletasin otsuse poolt anda heakskiit Euroopa Majandus- ja Sotsiaalkomitee (EMS) 2009. aasta eelarve täitmisele, sest vaatamata Euroopa Pettusevastase Ameti (OLAF) juurdluse käigus hiljuti esile toodud probleemidele olen ma kindel, et on võimalik selgitada aspekte, mis ei olnud läbipaistvad, ja parandada aruandlusmenetlusmenetlust tulevikus.
<SPEAKER ID="409" NAME="Göran Färm, Anna Hedh, Olle Ludvigsson, Marita Ulvskog ja Åsa Westlund" LANGUAGE="SV">
Meie, Rootsi sotsiaaldemokraadid, otsustasime praeguses etapis mitte anda heakskiitu Euroopa Majandus- ja Sotsiaalkomitee (EMS) 2009. aasta eelarve täitmisele. Pärast siseteavitamist otsustas OLAF alustada juurdlust ja seega sooviksime kõikide vajalike faktide teadasaamiseks enne heakskiidu andmist oodata ära selle juurdluse tulemuse.
<SPEAKER ID="409" NAME="Diogo Feio" LANGUAGE="PT">
Üsna murelikult märgin pealekaebamist Euroopa Majandus- ja Sotsiaalkomitee (EMSK) võimaliku väärjuhtimise asjas ja selle juhtumi käimasolevat menetlust Euroopa Pettusevastases Ametis (OLAF). Nõustun raportööriga, kui ta nõuab, et nii EMSK kui ka OLAF hoiaksid eelarve täitmisele heakskiidu andmise menetluse eest vastutavat institutsiooni kursis juhtumi käigu ja tulemusega.
<P>
Hiljuti esitatud väidetel võib olla kahjulik mõju ELi mainele, sest need viitavad liidu ühe institutsiooni sisemisele toimimisele, ning meil on vaja teada, kas tuvastatud häirivad tegevused piirduvad üksiku juhtumiga või kujutavad pidevat reeglite eiramist.
<P>
Sellele vaatamata kiidaksin kontrollikoda nende koostatud raporti eest, mis käsitleb EMSKi ja selle saavutusi 2009. majandusaastal, ning nõustun raportööri järeldustega.
<SPEAKER ID="409" NAME="Juozas Imbrasas" AFFILIATION="EFD">
kirjalikult. - (LT) Hääletasin selle dokumendi poolt, sest Euroopa Majandus- ja Sotsiaalkomitee peasekretäri tegevusele on antud heakskiit Euroopa Majandus- ja Sotsiaalkomitee eelarve täitmisel. Euroopa Majandus- ja Sotsiaalkomiteel palutakse teostada 2011. aastal põhjalik kulude ülevaatus kõikides tegevusvaldkondades tagamaks, et kõik kulutused tasuvad end ära, selleks et teha kindlaks säästmisvõimalused, mis vähendaksid praegusel kokkuhoiuperioodil survet eelarvele. Mul on hea meel, et kontrollikoda märkis oma aastaaruandes, et audit ei andnud alust olulisteks tähelepanekuteks EMSK kohta. 2009. aastal oli EMSKi käsutuses kulukohustuste assigneeringuna kokku 122 000 000 eurot (2008. aastal oli see summa 118 000 000 eurot) ning assigneeringute kasutusäär 98,02% ületas teiste institutsioonide keskmise (97,69%).
<SPEAKER ID="410" NAME="David Martin" AFFILIATION="S&amp;D">
kirjalikult. - Selle raporti suhtes hääletades kutsun EMSKi ja eelkõige selle peasekretäri üles tegema täielikku koostööd OLAFiga ja osutama OLAFi esindajatele kogu vajalikku abi juurdluse teostamisel seoses väidetega väärjuhtimise kohta.
<SPEAKER ID="411" NAME="Raül Romeva i Rueda" AFFILIATION="Verts/ALE">
kirjalikult. - See annab heakskiidu Euroopa Majandus- ja Sotsiaalkomitee peasekretäri tegevusele Euroopa Majandus- ja Sotsiaalkomitee 2009. aasta eelarve täitmisel.
<SPEAKER ID="412" NAME="Licia Ronzulli" LANGUAGE="IT">
Tänase resolutsiooni kaudu annab parlament heakskiidu Euroopa Majandus- ja Sotsiaalkomitee peasekretäri tegevusele Euroopa Majandus- ja Sotsiaalkomitee (EMSK) 2009. aasta eelarve täitmisel. Parlament leiab, et Euroopa Pettusevastasele Ametile (OLAF) esitatud väited avaldavalt selgelt kahjulikku mõju Euroopa Liidu mainele, sest need viitavad selle ühe institutsiooni - EMSK - sisemisele toimimisele ja puudutavad selle sekretariaadi väärtoimimist. Ka parlament leiab, et tuvastatud häirivad tegevused ei piirdu üksiku juhtumiga, vaid võivad kujutada pidevat reeglite eiramist, mis moodustavad väidetava väärjuhtimise juhtumi.
<SPEAKER ID="413" NAME="Zigmantas Balčytis" LANGUAGE="LT">
Hääletasin selle raporti poolt ja kiitsin heaks Euroopa Parlamendi otsuse anda heakskiit Regioonide Komitee (RK) 2009. aasta eelarve täitmisele. Kontrollikoda märkis oma aastaaruandes, et audit ei andnud alust olulisteks tähelepanekuteks RK kohta. Märgin rahuloluga, et RK ajakohastas 2009. aastal oma eelarve analüüsimise ja jälgimise töövahendit (BudgetWatch), mille kaudu saadakse mitmekülgsemat teavet RK eelarve kohta, RK eelarvevahendite kasutamine lihtsustub ja selgitatakse välja juhtkonna tähelepanu nõudvad valdkonnad. Nõustun raportööriga, et RK liikmed peavad deklareerima oma majanduslikud huvid, avalikustades asjaomase teabe deklareeritava kutsetegevuse kohta. RK peab esitama oma iga-aastases tegevusaruandes sellega seotud jätkumeetmed.
<SPEAKER ID="413" NAME="Slavi Binev" AFFILIATION="NI">
kirjalikult. - (BG) Ma ei toeta heakskiidu andmist Regioonide Komitee eelarve täitmisele, sest see institutsioon on üksnes nõuandeorgan. Kuna see on ka Euroopa regioonide huve esindav organ, siis minu arvates peaks selle finantseerimine tulema täielikult regioonidest.
<SPEAKER ID="413" NAME="Lara Comi" AFFILIATION="PPE">
kirjalikult. - (IT) Hääletasin Regioonide Komitee 2009. aasta üldeelarve täitmisele heakskiidu andmise poolt. Tegin seda mitte üksnes seetõttu, et iga-aastased tegevusaruanded on suurepäraselt koostatud, vaid ka seepärast, et teabe redigeerimise ja kogumise tehnikaid on uuendatud ja täiustatud suurema läbipaistvuse saamiseks.
<SPEAKER ID="413" NAME="Diogo Feio" LANGUAGE="PT">
Toetan kontrollikoja auditi järeldusi. Nende aastaaruandes märgitakse, et audit ei andnud alust olulisteks järeldusteks. Samuti märgin rahuloluga suurepärast tulemust ja kõrget kvaliteeti, mis iseloomustavad jätkuvalt Regioonide Komitee iga-aastaseid aastaaruandeid. Lõpetuseks nõustun raportööri järeldustega ja kiidan Regioonide Komiteed selle eest, et aruandesse on lisatud ülevaade Euroopa Parlamendi varasematest eelarve täitmisele heakskiidu andmise otsustest tulenevatest järelmeetmetest.
<SPEAKER ID="413" NAME="Juozas Imbrasas" AFFILIATION="EFD">
kirjalikult. - (LT) Hääletasin selle dokumendi poolt, sest Regioonide Komitee (RK) peasekretäri tegevusele on antud heakskiit RK 2009. aasta eelarve täitmisel. RKd kutsutakse üles koostama 2011. aastal kireloomuliselt kõigi tegevusvaldkondade kuluaruanded tagamaks, et kõik kulutused pakuvad neile vastavat tulu, selleks et teha kindlaks säästmisvõimalused, mis vähendaksid praegusel kokkuhoiuperioodil survet eelarvele. 2009. aastal oli RK käsutuses kulukohustuste assigneeringutena kokku 88 000 000 eurot (2008. aastal oli see summa 93 000 000 eurot) ning assigneeringute kasutusmäär 98,37% ületas teiste institutsioonide keskmise (97,69%). Samal ajal märkis kontrollikoda oma aastaaruandes, et RK audit ei andnud alust olulisteks tähelepanekuteks. Tunnustan RKd aasta tegevusaruannete järjepidevalt kõrge kvaliteedi eest ja tunnen heameelt, et aruandesse on lisatud ülevaade Euroopa Parlamendi varasematest eelarve täitmisele heakskiitu andmise otsustest tulenevatest järelmeetmetest.
<SPEAKER ID="413" NAME="Giovanni La Via" AFFILIATION="PPE">
kirjalikult. - (IT) Kõigepealt sooviksin tänada kõiki selle tekstiga töötanud inimesi, samuti kiita Regioonide Komiteed, kelle audit ei andnud alust olulisteks tähelepanekuteks. Eelkõige sooviksin esile tuua, et 2009. aastal oli Regioonide Komitee käsutuses kulukohustuste assigneeringutena kokku 88 miljonit eurot (2008: 93 miljon eurot) ning assigneeringute kasutusmäär 98,37% ületas teiste institutsioonide keskmise (97,69%). Kõik Regioonide Komitee tehingud ja tegevused teostati täiesti seaduslikult ja korrektselt.
<SPEAKER ID="414" NAME="David Martin" AFFILIATION="S&amp;D">
kirjalikult. - Hääletasin raporti poolt, millega antakse heakskiit Regioonide Komitee (RK) eelarve täitmisele ja mul on hea meel, et meie resolutsioonis Euroopa Parlament "kinnitab veel kord oma seisukohta, et läbipaistvuse huvides peaksid kõikide ELi institutsioonide liikmete majanduslike huvide deklaratsioonid olema internetis avaliku registri kaudu kättesaadavad, ning kutsub kontrollikoda üles võtma sellega seoses vajalikke meetmeid; tuletab RK-le meelde Euroopa Parlamendi nõudmist, et RK liikmed deklareeriksid oma majanduslikud huvid ja avalikustaksid asjaomase teabe deklareeritava kutsetegevuse ja tasustatavate ametikohtade või tegevuse kohta; võtab rahuloluga teadmiseks RK vastuse sellele küsimusele, eriti RK presidendi 11. veebruari 2011. aasta kirja; palub, et RK esitaks oma iga-aastases tegevusaruandes sellega seotud jätkumeetmed”.
<SPEAKER ID="415" NAME="Raül Romeva i Rueda" AFFILIATION="Verts/ALE">
kirjalikult. - Sellega antakse heakskiit Regioonide Komitee peasekretäri tegevusele Regioonide Komitee 2009. aasta eelarve täitmisel.
<SPEAKER ID="416" NAME="Licia Ronzulli" AFFILIATION="PPE">
kirjalikult. - (IT) Tänase resolutsiooni kaudu annab parlament heakskiidu Regioonide Komitee peasekretäri tegevusele Regioonide Komitee 2009. aasta eelarve täitmisel. Euroopa Parlament tunnustab Regioonide Komiteed aasta tegevusaruannete järjepidevalt kõrge kvaliteedi eest ja tunneb heameelt, et aruandesse on lisatud ülevaade Euroopa Parlamendi varasematest eelarve täitmisele heakskiitu andmise otsustest tulenevatest järelmeetmetest.
<SPEAKER ID="417" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin selle raporti poolt ja kiitsin heaks Euroopa Parlamendi otsuse anda heakskiit kaheksanda, üheksanda ja kümnenda Euroopa Arengufondi (EAF) 2009. aasta eelarve täitmisele. EAF on Euroopa Liidu põhivahend arenguabi andmiseks inimestele Aafrika, Kariibi mere ja Vaikse ookeani piirkonna riikides ning ülemeremaades ja -territooriumidel. Kontrollikoja hinnangul kajastab kaheksanda, üheksanda ja kümnenda EAFi 31. detsembril 2009. aastal lõppenud eelarveaasta lõplik raamatupidamise aastaaruanne õiglaselt EAFi finantsseisundit. Ma nõustun ka raportööriga, et EAF tuleb kanda eelarvesse, millega tugevdatakse demokraatlikku kontrolli, aruandluskohustust ja rahastamise läbipaistvust ning muudetakse järjekindlamaks Euroopa Liidu poliitika Aafrika, Kariibi mere ja Vaikse ookeani piirkonna (AKV) riikide suhtes. Samuti leian, et eelarvetoetuse andmist käsitlevate suuniste läbivaatamisel peab komisjon pöörama eritähelepanu järelevalve- ja kontrollisüsteemidele. Komisjon peab tugevdama järelevalvet ja aastaaruandlust vastavuse osas.
<SPEAKER ID="417" NAME="Slavi Binev" AFFILIATION="NI">
kirjalikult. - (BG) Finantskriisi ajal peab Euroopa Liit suunama oma kulud kriisi käsitlemisele. Ligikaudu 15% Euroopa Liidu kodanikest elab allpool vaesuskünnist. Mis tähtsus on kaheksandal, üheksandal ja kümnendal Euroopa Arengufondil nende inimeste jaoks? Ma ei ole Euroopa Arengufondide vastu, kuid minu arvates peab Euroopa Liit selleks, et toetada teisi riike, tegelema kõigepealt enda probleemidega. Olen kindel, et need 15% Euroopa Liidu kodanikest ootavad seda sama.
<SPEAKER ID="417" NAME="Lara Comi" LANGUAGE="IT">
Hääletasin otsuse poolt anda heakskiit kaheksanda, üheksanda ja kümnenda Euroopa Arengufondi 2009. aasta eelarve täitmisele. Tegin seda, sest raportit lugedes võisin veenduda vahendite tõhusas juhtimises seatud eesmärkide saavutamiseks. Samuti nõustun arenguprioriteetidega ja leian, et arvestusprotseduurid on suurepäraselt välja töötatud vigade ja pettuse ennetamiseks ning õigustamatult varude soetamise tõkestamiseks teemade kaupa.
<SPEAKER ID="417" NAME="Diogo Feio" LANGUAGE="PT">
Euroopa Arengufondid (EDF) on jätkuvalt Euroopa Liidu põhivahend arenguabi andmiseks inimestele Aafrika, Kariibi mere ja Vaikse ookeani piirkonna (AKV) riikides ning ülemeremaades ja -territooriumidel (ÜMT) ning kuigi seda rakendatakse konkreetsete finantseeskirjade kaudu, jääb see ELi eelarvest välja. Seega tuleb see kiiremas korras ELi eelarvesse kanda, et võimaldada suuremat demokraatlikku kontrolli, aruandluskohustust ja rahastamise läbipaistvust.
<P>
Selles raportis esitatakse kaheksanda, üheksanda ja kümnenda EAFi eelarve olukorra põhjalik analüüs, juhtides tähelepanu mõnedele olulistele küsimustele, mis nõuavad delegatsioonide eelkontrollide ja partnerriikide sisekontrollisüsteemide ülevaatamist ning elluviimist, eriti riigihankemenetluse suhtes.
<P>
Lõpetuseks nähtub aruandest veel kord, et EAFi juhtimise ja selle nõuetekohase kasutamise saavutamiseks on veel pikk tee käia, mistõttu nõustun raportööri järeldustega ja kiida teda töö eest.
<SPEAKER ID="417" NAME="João Ferreira" LANGUAGE="PT">
ELi arenguabi ja koostööpoliitika puhul on vaja suuremat järjepidevust, eriti Aafrika, Kariibi mere ja Vaikse ookeani piirkonna (AKV) riikide suhtes. See on veelgi olulisem praegu, mil EL avaldab neile riikidele tohutut survet ja isegi šantažeerib neid, et nad võtaksid vastu kohustusi majanduspartnerluslepingute vormis, mis ohustavad nende huve ja selliste rahastamisvahendite nagu Euroopa Arengufondide (EAF) kaudu antava toetuse tõhusust.
<P>
Raportöör on seisukohal, et EDFi kandmine Euroopa Liidu eelarvesse tugevdab demokraatlikku kontrolli, aruandluskohustust ja rahastamise läbipaistvust. Rõhutaksime hoiatust, et EAFi toomine liidu eelarvesse ei tohi viia kahe kasutuseloleva rahastamisvahendi raames tehtavate üldiste arengukulutuste vähenemiseni.
<P>
Nagu raportöör mainis, sooviksime samuti rõhutada vajadust uurida ja hinnata parimaid viise suurendamaks sihtriikide suutlikkust võtta vastu EAFi abi, mis otseselt tähendab nii valitsuste kui ka inimeste igakülgset kaasamist programmide väljatöötamisel ja elluviimisel ning prioriteetide seadmisel. Nagu raportöör ütleb, on samuti vajalik täielik teadlikkus asjakohastest kuludest.
<SPEAKER ID="417" NAME="Ilda Figueiredo" LANGUAGE="PT">
Meile on väga hästi teada, et ELi arenguabi ja koostööpoliitika puhul on vaja suuremat järjepidevust, eriti Aafrika, Kariibi mere ja Vaikse ookeani piirkonna (AKV) riikide suhtes. See on veelgi olulisem praegu, mil EL avaldab neile riikidele tohutut survet ja isegi šantažeerib neid, et nad võtaksid vastu kohustusi majanduspartnerluslepingute vormis, mis ohustavad nende huve ja selliste rahastamisvahendite nagu Euroopa Arengufondide (EAF) kaudu antava toetuse tõhusust; hea näide on nn majanduspartnerluse lepingud.
<P>
Raportis ollakse seisukohal, et EAFi kandmine Euroopa Liidu eelarvesse tugevdab demokraatlikku kontrolli, aruandluskohustust ja rahastamise läbipaistvust. Rõhutaksime hoiatust, et EAFi toomine liidu eelarvesse ei tohi viia kahe kasutuseloleva rahastamisvahendi raames tehtavate üldiste arengukulutuste vähenemiseni.
<P>
Nagu raportöör mainis, sooviksime rõhutada ka vajadust uurida ja hinnata parimaid viise suurendamaks sihtriikide suutlikkust võtta vastu EAFi abi, mis otseselt tähendab nii valitsuste kui ka inimeste igakülgset kaasamist programmide väljatöötamisel ja elluviimisel ning prioriteetide seadmisel.
<SPEAKER ID="418" NAME="David Martin" AFFILIATION="S&amp;D">
kirjalikult. - Hääletasin Euroopa Arengufondide eelarve täitmisele heakskiidu andmise poolt. Tunnen heameelt selle üle, et Euroopa Parlament kinnitas oma aruandes toetust EAFi kandmisele eelarvesse, millega tugevdatakse demokraatlikku kontrolli, aruandluskohustust ja rahastamise läbipaistvust ning muudetakse järjekindlamaks Euroopa Liidu poliitika Aafrika, Kariibi mere ja Vaikse ookeani piirkonna (AKV) riikide suhtes.
<P>
Raportis viidatakse komisjoni avaldusele selle kohta, et ta soovib järgmise finantsraamistiku läbirääkimiste raames teha ettepaneku lisada EAF liidu eelarvesse ning hoida parlamendi eelarvekontrollikomisjoni selle algatusega täielikult kursis. Parlament rõhutab aga, et EAFi toomine liidu eelarvesse ei tohi viia kahe kasutuseloleva rahastamisvahendi raames tehtavate üldiste arengukulutuste vähenemiseni. Ta nõuab, et nõukogu ja liikmesriigid vastaksid positiivselt komisjoni sellele ettepanekule ning nõustuksid EAFi toomisega liidu eelarvesse alates 2014. aastast järgmise finantsraamistiku osana. Ta on seisukohal, et seda oleks tulnud teha juba ammu ning EAFi toomine eelarvesse peaks toimuma nii kiiresti kui võimalik.
<SPEAKER ID="419" NAME="Raül Romeva i Rueda" AFFILIATION="Verts/ALE">
kirjalikult. - Sellega antakse heakskiit kaheksanda, üheksanda ja kümnenda Euroopa Arengufondi 2009. aasta eelarve täitmisele.
<SPEAKER ID="420" NAME="Licia Ronzulli" LANGUAGE="IT">
Tänase otsusega annab parlament komisjonile heakskiidu kaheksanda, üheksanda ja kümnenda Euroopa Arengufondi (EAF) 2009. aasta eelarve täitmisele. Rõhutan, et parlament märgib, et EAF ei ole integreeritud ELi eelarvega, kuigi see on põhivahend liidu arenguabi andmiseks inimestele Aafrika, Kariibi mere ja Vaikse ookeani piirkonna (AKV) riikides ning ülemeremaades ja -territooriumidel (ÜMT).
<SPEAKER ID="421" NAME="Angelika Werthmann" AFFILIATION="NI">
kirjalikult. - (DE) Hääletasin kolleeg Staes'i raporti poolt, sest muu hulgas pooldab ta Euroopa Arengufondide (EAF) toomist eelarvesse, täites sellega demokraatliku kontrolli, aruandluskohustuse ja rahastamise läbipaistvuse põhimõtteid. Kuid teiselt poolt oli ta ka kriitiline kontrollikoja tuvastatud teatavate puuduste pärast, mis puudutavad riigihankemenetlusi ja mitut muud kontrollimehhanismi.
<SPEAKER ID="422" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin raporti poolt ja nõustun, et Euroopa Parlament peaks lükkama edasi otsuse heakskiidu andmise kohta Euroopa Ravimiameti 2009. aasta eelarve täitmisele. Kontrollikoda esitas ameti 2009. aasta raamatupidamise aastaaruannet käsitlevas aruandes märkustega arvamuse selle aluseks olevate tehingute seaduslikkuse ja korrektsuse kohta. Kontrollikoda leidis hankemenetluses vigu, mis puudutavad olulist osa ameti 2009. aasta kogueelarvest. Nõustun raportööriga, et amet peab parandama oma hankemenetluse kvaliteeti, et kõrvaldada kontrollikoja leitud puudused. Ameti siseauditi talitus leidis eriti suuri puudusi ravimite hindamise valdkonnas. Minu arvates on lubamatu, et amet ei kohalda asjakohaseid eeskirju tulemuslikult, mistõttu ei ole võimalik tagada, et inimtervishoius kasutatavate ravimite hindamist korraldavad sõltumatud eksperdid. Amet ei järgi tulemuslikult oma tegevusjuhendit ega kehtesta haldusnõukogu liikmete ja komiteeliikmete, ekspertide ja ameti töötajate suhtes kohaldatavaid põhimõtteid ja suuniseid, mis käsitlevad sõltumatust ja konfidentsiaalsust. Nõustun, et amet peab teavitama Euroopa Parlamenti oma loomisest alates rakendatud meetmetest, et tagada oma ekspertide sõltumatust.
<SPEAKER ID="422" NAME="Lara Comi" LANGUAGE="IT">
Hääletasin Euroopa Ravimiameti 2009. aasta eelarve täitmisele heakskiidu andmist käsitleva otsuse vastu. Tegin seda, sest kontrollikoja raportis viidati raamatupidamisaruande aluseks olevate tehingute ebaseaduslikkusele, mis põhjustavad muret rahaliste vahendite korrektse kasutamise üle. Seetõttu pooldan 2009. aasta raamatupidamiskontode sulgemise edasilükkamist, et oleks võimalik teostada edaspidiseid juhtkonna kontrolle.
<SPEAKER ID="422" NAME="Marielle De Sarnez" LANGUAGE="FR">
Kuna puuduvad piisavad tagatised inimtervishoius kasutatavate ravimite teaduslikku hindamist teostama palgatud ekspertide sõltumatuse kohta, hääletasime selle poolt, et lükata edasi Euroopa Ravimiameti tegevdirektorile heakskiidu andmine ameti 2009. aasta eelarve täitmisel. Eelkõige puudutab see sõltumatuse küsimus ravimi Mediator toimeaine (benfluorex) hindamist, mille puhul on esinenud huvide konflikt. On ilmnenud, et see ravim võis põhjustada hinnanguliselt 500-2000 inimese surma ja tekitas südamekahjustusi tuhandetel teistel. Sellest juhtumist nähtub eksperthinnangu nurjumise määr ning tõstatab küsimuse ekspertide oskuste ja sõltumatuse kohta meie riskirohkes ühiskonnas. Seetõttu peame olema äärmiselt valvsad. Sel põhjusel keeldusime andmast oma täielikku heakskiitu.
<SPEAKER ID="423" NAME="Edite Estrela" AFFILIATION="S&amp;D">
kirjalikult. - (PT) Hääletasin Euroopa Ravimiameti 2009. aasta eelarve täitmisele heakskiidu andmist käsitleva otsuse poolt, sest see aitab kaasa Euroopa institutsioonide poolse rahaliste vahendite kasutamise jälgimisele. Pean aga vajalikuks teha parandusi huvide konflikti tuvastamise ja juhtimise ning hankemenetluse osas.
<SPEAKER ID="423" NAME="Juozas Imbrasas" AFFILIATION="EFD">
kirjalikult. - (LT) Hääletasin selle dokumendi poolt, sest sellega lükatakse edasi otsus anda heakskiit Euroopa Ravimiameti tegevdirektori tegevusele ameti 2009. aasta eelarve täitmisel ja lükatakse edasi ameti 2009. aasta raamatupidamiskontode sulgemine. Peamised põhjused on järgmised: ei tehtud ametlikku ettepanekut pakkumuse esitamiseks, ei koostatud üksikasjalikke tehnilisi kirjeldusi, tehnilistes kirjeldustes ei määratletud enne läbirääkimiste algust selgelt kõiki hangitavaid tooteid, ei loodud hindamiskomiteed ega koostatud hindamisaruannet. Raportis viidatud puudused tuleb samuti parandada, sest amet on ELis tähtsate teaduslike nõuannete, teadusuuringutel põhinevate soovituste, ravimite hindamise parimate tavade ja järelevalve teostamise allikas.
<SPEAKER ID="423" NAME="Giovanni La Via" LANGUAGE="IT">
Tänase hääletusega otsustas parlament lükata edasi Euroopa Ravimiameti 2009. aasta raamatupidamiskontode sulgemine. Meie arvates ei ole võimalik anda heakskiitu ameti eelarve täitmisele, sest kontrollide ja hindamiste tulemusena tõstatas kontrollikoda mitu olulise tähtsusega probleemi. Peamised probleemid puudutavad hankemenetluste haldust ja töötajate värbamisel kasutatavaid kriteeriume. Seetõttu lisan oma hääle ametile esitatud teabe taotlusele, milles kutsutakse ametit üles teavitama eelarve täitmisele heakskiidu andmise menetluse eest vastutavat institutsiooni 30. juuniks 2011 kõigi nende probleemidega seoses võetud meetmetest ja parandustest.
<SPEAKER ID="423" NAME="Agnès Le Brun" LANGUAGE="FR">
Nii nagu igal aastal, paluti Euroopa Parlamendil teha otsus selle kohta, kas liidu eelarve eest vastutavad ametid ja institutsioonid on seda nõuetekohaselt täitnud. Rahasummad on eraldatud konkreetseteks eesmärkideks ja eelarve täitmisele heakskiidu andmise menetluse kaudu kontrollitakse tagasivaatavalt nende eesmärkide järgimist. See on parlamendi oluline eelisõigus, mida illustreerib näiteks tema mõju Santeri komisjoni tagasiastumisele 1999. aastal. Sel aastal keeldusin koos Euroopa Parlamendi enamiku liikmetega andmast heakskiitu Euroopa Ravimiameti tegevusele 2009. aastal. Seda põhjusel, et inimtervishoius kasutatavate ravimite teaduslikku hindamist teostama palgatud ekspertide sõltumatus ei ole nõuetekohaselt tagatud. Näiteks on endiselt kahtlusi võimaliku huvide konflikti kohta seoses söögiisu vähendaja benfluorexi hindamise suhtes. Kriitika osaliseks on saanud ka ameti hankemenetlused ja töötajate värbamise kriteeriumid. Samal ajal kui ravimi Mediatoriga seotud skandaal sunnib meid tugevdama ettevaatusabinõusid enne ravimite turule viimise lubamist, tuleb karistada Euroopa Ravimiameti tõsist väärtoimimist.
<SPEAKER ID="424" NAME="Monica Luisa Macovei" AFFILIATION="PPE">
kirjalikult. - Euroopa Ravimiameti 2009. aasta eelarve täitmisele heakskiidu andmist käsitlevas raportis nähti ette heakskiidu andmise edasilükkamine. Hääletasin selle raporti poolt kolmel peamisel põhjusel. Esiteks leidis Euroopa Kontrollikoda suuri vigu mitmes hankemenetluses, sealhulgas ühe ligikaudu 30 miljoni euro suuruse infotehnoloogia lepingu hankemenetluses. Nende vigade tõttu ei tagatud parimat hinna ja kvaliteedi suhet. Teiseks rikkus Euroopa Ravimiamet töötajate valiku eeskirju ja kolmandaks ei suutnud ta vältida huvide konflikti: üks kuu pärast ravimiametist lahkumist ühines selle endine tegevdirektor konsultatsiooniettevõttega, mis annab muu hulgas ravimifirmadele nõu uute ravimite väljatöötamise ja nende turuleviimise aja lühendamise kohta. Kuigi Euroopa Ravimiameti haldusnõukogu otsustas kehtestada lõpuks piirangud seoses endise tegevdirektori uue ja tulevase kutsetööga, peab amet esitama eelarve täitmisele heakskiidu andmise menetluse eest vastutavale asutusele täiendavad selgitused selle kohta, kuidas käsitletakse tegelikult huvide konflikti juhtumeid.
<SPEAKER ID="424" NAME="Véronique Mathieu" LANGUAGE="FR">
Hääletasin otsuse poolt lükata edasi heakskiidu andmine ameti 2009. aasta eelarve täitmisele, kuna kontrollikoda esitas ameti 2009. aasta raamatupidamise aastaaruannet käsitlevas aruandes märkustega arvamuse selle aluseks olevate tehingute seaduslikkuse ja korrektsuse kohta. Muu hulgas juhtis kontrollikoda tähelepanu ulatuslikule eelarve assigneeringute ülekandmistele ja tühistamistele: näiteks 38% eelarve jaotisest "Hooned, seadmed ja mitmesugused tegevuskulud” kanti üle 2010. aastasse. Sellest ülekandmisest moodustas 14,8% veel mitte elluviidud tegevusi (või mõnedel juhtudel veel mitte saadud kaupu) aasta lõpu seisuga, mis on vastuolus eelarve aastasuse põhimõttega. Kontrollikoda tõi esile puudused tasude haldamisel, kus tagasimaksenõuded väljastati väga suure hilinemisega (kuni 21 kuud), samuti puudused ameti rahapoliitikas ja hankemenetluste haldamisel. Raportis märgitakse, et siseauditi talituse 32 soovitusest on üks ülitähtis ja käsitleb eksperte hõlmavat rakenduskorda, kaksteist on väga olulised ja käsitlevad peamiselt personalijuhtimist ning töötajate huvide konfliktide lahendamist, seades töötajad küsimuse alla.
<SPEAKER ID="425" NAME="Raül Romeva i Rueda" AFFILIATION="Verts/ALE">
kirjalikult. - Sellega lükatakse edasi parlamendi otsus anda heakskiit Euroopa Ravimiameti tegevdirektori tegevusele ameti 2009. aasta eelarve täitmisel.
<SPEAKER ID="426" NAME="Licia Ronzulli" LANGUAGE="IT">
Tänase otsusega lükkab parlament edasi otsuse anda heakskiit Euroopa Ravimiameti tegevdirektori tegevusele ameti 2009. aasta eelarve täitmisel. Parlamendi edasilükkamise otsus tuleneb asjaolust, et kontrollikoda esitas ameti 2009. aasta raamatupidamise aastaaruannet käsitlevas aruandes märkustega arvamuse selle aluseks olevate tehingute seaduslikkuse ja korrektsuse kohta.
<SPEAKER ID="426" NAME="Michèle Striffler" LANGUAGE="FR">
Hääletasin Stavrakakise raporti poolt, millega tehakse ettepanek lükata edasi otsus anda heakskiit Euroopa Ravimiameti (ERA) 2009. aasta eelarve täitmisele. Kontrollikoda esitas ameti 2009. aasta raamatupidamise aastaaruannet käsitlevas aruandes märkustega arvamuse selle aluseks olevate tehingute seaduslikkuse ja korrektsuse kohta. Minu arvates on parlamendi liikmetel vaja täiendavaid tõendusmaterjale enne, kui nad saavad teha ettepaneku sellele eelarvele heakskiidu andmise või selle andmisest keeldumise kohta. Vastav arutelu REAga on kavandatud juuli keskpaigaks.
<SPEAKER ID="427" NAME="Zigmantas Balčytis" AFFILIATION="S&amp;D">
kirjalikult. - (LT) Kiitsin heaks selle raporti ja andsin heakskiidu Euroopa Liidu Põhiõiguste Ameti 2009. aasta eelarve täitmisele. Kontrollikoja esitatud teabe kohaselt on ameti 2009. aasta raamatupidamise aastaaruanne usaldusväärne ning selle aluseks olevad tehingud on seaduslikud ja korrektsed. Nõustun raportööriga, et amet peab parandama oma eelarve ja värbamise kavandamist, et suurendada sidusust eelarve- ja personalivajaduse prognoosimise vahel ning tegema edusamme pakkumiste võimalikult realistliku hindamise tagamiseks. Amet peab teavitama Euroopa Parlamenti võetud meetmetest kavandamise ja oma lepingute järelevalve parandamiseks, et hoiduda edaspidi kontrollikoja osutatud puudustest. Amet peab kohaldama kõiki meetmeid, mis on vajalikud kontrollikoja soovituste rakendamiseks.
<SPEAKER ID="427" NAME="Diogo Feio" LANGUAGE="PT">
Ameti eesmärk on pakkuda seoses põhiõigustega abi ja teadmisi Euroopa Liidu ning selle liikmesriikide asjaomastele asutustele ja ametivõimudele, kui need rakendavad ühenduse õigust, ja aidata neid meetmete võtmisel ja asjakohaste tegevuskavade kujundamisel. Ameti põhiülesanded on: koguda, analüüsida ja levitada objektiivset, usaldusväärset ja võrreldavat teavet põhiõiguste olukorra kohta ELis; töötada välja uusi meetodeid ja standardeid andmete võrreldavuse ja usaldusväärsuse suurendamiseks; teha ja/või edendada põhiõigustealast teadustööd ja uuringuid; koostada ja avaldada kas omal algatusel või Euroopa Parlamendi, nõukogu või komisjoni taotlusel konkreetseid teemasid käsitlevaid järeldusi ja arvamusi ning edendada dialoogi kodanikuühiskonnaga, et parandada avalikkuse teadlikkust põhiõigustest.
<P>
Märgin heameelega, et kuigi Euroopa Pettusevastane Amet (OLAF) alustas 2008. aastal ameti tegevuse suhtes juurdlust, lõpetas ta selle 2009. aastal ilma edasisi meetmeid võtmata.
<SPEAKER ID="427" NAME="Juozas Imbrasas" LANGUAGE="LT">
Hääletasin selle dokumendi poolt, sest Euroopa Liidu Põhiõiguste Ameti direktori tegevusele antakse heakskiit ameti 2009. aasta eelarve täitmisel. Kontrollikoda märkis, et ta sai piisava kindluse 2009. aasta raamatupidamise aastaaruande usaldusväärsuse ning selle aluseks olevate tehingute seaduslikkuse ja korrektsuse kohta. On enesestmõistetav, et siseauditi talituse finantsjuhtimise auditi järel tehtud üheksast soovitusest tuleb ametil täita ka seni veel mitterakendatud neli soovitust. Need soovitused puudutavad rahastamisotsuseid, teabevajadust seoses aruandluse ja järelevalvega, kõiki olemasolevaid eelarvevahendeid näitavaid tööprogramme ning finantsmenetlusi ja kontrollnimekirju. Amet peab võtma meetmeid nende soovituste rakendamiseks. Kontrollikoda on saanud piisava kindluse, et Euroopa Liidu Põhiõiguste Ameti 2009. aasta raamatupidamise aastaaruanne on olulises osas usaldusväärne ning selle aluseks olevad tehingud on tervikuna seaduslikud ja korrektsed. Kontrollikoda märkis, et amet võiks parandada oma eelarve ja personalivärbamise planeerimist, eriti selles, mis puudutab ümberpaigutamist jaotiste vahel, suurt vabade ametikohtade määra (21%) ning ülekantud assigneeringute suurt mahtu; palub ametil võtta kõik meetmed olukorra parandamiseks.
<SPEAKER ID="427" NAME="Giovanni La Via" LANGUAGE="IT">
Tänasel hääletusel andsin oma toetuse heakskiidu andmiseks Euroopa Liidu Põhiõiguste Ameti 2009. aasta eelarve täitmisele. Pärast ameti eelarve hoolikat hindamist avaldas välise finantskontrolli eest vastutav kontrollikoda, et ta on saanud piisava kindluse asjaomaste tehingute seaduslikkuse ja usaldusväärsuse kohta. Usun aga, et ametile esitatud taotlus eelarve ja personalivärbamise planeerimise parandamiseks on täiesti õiglane. Samuti kiidan heaks ameti ülesnäidatud kindlameelsuse, et vältida kontrollikoja raportis esile toodud puuduste kordumist.
<SPEAKER ID="428" NAME="David Martin" AFFILIATION="S&amp;D">
kirjalikult. - Hääletasin Euroopa Liidu Põhiõiguste Ametit käsitleva resolutsiooni poolt ja toetan ametile esitatud nõudmisi teha edusamme pakkumiste võimalikult realistliku hindamise tagamiseks. Resolutsioonis märgitakse, et kontrollikoda esitas selle kohta aruande seoses kolme raamlepingu sõlmimisega kogusummas 2 575 000 eurot ja rõhutab eelkõige seda, et eespool nimetatud kolmel juhul erinesid finantspakkumused oluliselt nii ühikuhindade kui ka ühe ja sama stsenaariumi elluviimiseks enampakkumisel osalejate prognoositud inimtööpäevade arvu poolest.
<SPEAKER ID="429" NAME="Raül Romeva i Rueda" AFFILIATION="Verts/ALE">
kirjalikult. - Sellega antakse Euroopa Liidu Põhiõiguste Ameti direktori tegevusele heakskiit ameti 2009. aasta eelarve täitmisel.
<SPEAKER ID="430" NAME="Licia Ronzulli" LANGUAGE="IT">
Tänase resolutsiooniga annab parlament heakskiidu Euroopa Põhiõiguste Ameti direktori tegevusele ameti 2009. aasta eelarve täitmisel. Parlament tunneb heameelt ameti otsuse üle parandada lepingute kavandamist ja järelevalvet, et hoiduda edaspidi kontrollikoja osutatud puudustest. Seetõttu kutsub parlament ametit üles teavitama eelarve täitmisele heakskiitu andvat asutust eelnevaga seoses võetud meetmetest.
<SPEAKER ID="431" NAME="Zigmantas Balčytis" AFFILIATION="S&amp;D">
kirjalikult. - (LT) Kiitsin heaks selle raporti ja heakskiidu andmise ITERi ja tuumasünteesienergeetika arendamise Euroopa ühisettevõtte 2009. aasta eelarve täitmisele. Kontrollikoja esitatud andmete kohaselt on ühisettevõtte 2009. aasta raamatupidamise aastaaruanne usaldusväärne ning selle aluseks olevad tehingud seaduslikud ja korrektsed. Ühisettevõte on käivitusetapis ning ei olnud 2009. aasta lõpuks veel oma sisekontrolli- ja finantsaruandlussüsteeme täielikult rakendanud. Nende süsteemide rakendamine tuleb viivitamata lõpetada. Ühisettevõtte maksete assigneeringute kasutusmäär oli 65,3%. Nõustun, et ühisettevõte on ikka veel algusperioodis ja et alakulutamine on seotud peamiselt hilinemistega Euratomi tuumasünteesiprogrammis, nagu teatas ka kontrollikoda 2008. aastal. Nõustun raportööriga, et on oluline kindlaks määrata tingimused, mille koheselt kantakse kasutamata rahalised vahendid üle järgmisse aastasse. Arvestades oma eelarve mahtu peaks, ühisettevõte looma auditikomisjoni.
<SPEAKER ID="431" NAME="Lara Comi" LANGUAGE="IT">
Hääletasin otsuse poolt anda heakskiit ITERi ja tuumasünteesienergeetika arendamise Euroopa ühisettevõtte 2009. aasta eelarve täitmisele, sest raportist nähtub, et raamatupidamise aruanded ja asjaomased tehingud loetakse usaldusväärseteks. Leiti ka mõned vasturääkivused, kuid need on tingitud asjaolust, et ühisettevõte on veel käivitusetapis. Seetõttu leian, et komisjonipoolse hoolika juhendamise korral on võimalik täiustada auditeerimissüsteemi ja eelarve haldamist ning ühisettevõte saaks lõpetada oma sisekontrolli- ja finantsaruandlussüsteemide rakendamise.
<SPEAKER ID="431" NAME="Diogo Feio" LANGUAGE="PT">
Ühisettevõtte eesmärgid on anda Euroopa Aatomienergiaühenduse (Euratom) panus ITERi Rahvusvahelise Termotuumaenergeetika Organisatsioonile ja laiema lähenemisviisi meetmetele tuumasünteesienergia kiireks kasutuselevõtuks koos Jaapaniga ning valmistada ette ja kooskõlastada tegevusprogramm tuumasüsteesi näidisreaktori (DEMO) ja sellega seotud rajatiste, sealhulgas rahvusvaheline tuumasünteesimaterjalide kiiritusrajatis (IFMIF), ehitamise ettevalmistamisel. Lisaks oma muudele tegevustele on ühisettevõtte põhiülesanded teostada järelevalvet ITERi projekti asukoha ettevalmistamise üle, varustada ITERi organisatsiooni materjalide, rahaliste ning inimressurssidega, kooskõlastada teaduslikku ja tehnoloogilist uurimis- ja arendustegevust tuumasünteesivaldkonnas ning toimida liidesena ITERi organisatsiooniga.
<P>
Kontrollikoda tuvastas ja raportöör rõhutas täiustamist vajavate eelarve mitmesuguste aspektide olemasolu, eelkõige eelarve põhimõtete erandite, komisjoni siseauditi talituse rolli, auditikomisjoni loomise, liikmete osamaksude hilinemise ja toetuse andmise tingimuste eeskirjade osas.
<SPEAKER ID="431" NAME="Juozas Imbrasas" AFFILIATION="EFD">
kirjalikult. - (LT) Hääletasin selle dokumendi poolt, sest kontrollikoda märkis, et ta on saanud piisava kindluse 2009. aasta raamatupidamise aastaaruande usaldusväärsuse ning selle aluseks olevate tehingute seaduslikkuse ja korrektsuse kohta. ITERi ja tuumasünteesienergeetika arendamise Euroopa ühisettevõte on käivitusetapis ega olnud 2009. aasta lõpuks veel oma sisekontrolli- ja finantsaruandlussüsteeme täielikult rakendanud. Tuleb veel samuti märkida, et seetõttu on alakulutamine seotud peamiselt hilinemistega Euratomi tuumasünteesiprogrammis, nagu teatas ka kontrollikoda 2008. aastal. Ühisettevõte peab muutma oma finantseeskirju, et lisada neisse kontrollikoja arvamuses nr 4/2008 esitatud soovitused nende eeskirjade kohta. Minu arvates on edasine täiustamine vajalik eelarve põhimõtete erandite, siseauditi talituse rolli, auditikomisjoni loomise, liikmete osamaksude hilinemise, toetuse andmise eeskirjade ja ITERi finantseeskirjade artiklis 133 kehtestatud üleminekusätete osas.
<SPEAKER ID="432" NAME="David Martin" AFFILIATION="S&amp;D">
kirjalikult. - Hääletasin ITERi ja tuumasünteesienergeetika arendamise Euroopa ühisettevõtte eelarve täitmisele heakskiidu andmise poolt. Olen seisukohal, et arvestades oma eelarve mahtu ja ülesannete keerukust, peaks ühisettevõte looma auditikomisjoni, mis annaks aru otse juhatusele.
<SPEAKER ID="433" NAME="Raül Romeva i Rueda" AFFILIATION="Verts/ALE">
kirjalikult. - Hääletasin ITERi ja tuumasünteesienergeetika arendamise Euroopa ühisettevõtte direktori tegevusele ühisettevõtte 2009. aasta eelarve täitmisel heakskiidu andmise vastu.
<SPEAKER ID="434" NAME="Licia Ronzulli" LANGUAGE="IT">
Tänase otsusega annab parlament heakskiidu Euroopa ühisettevõtte direktori tegevusele ühisettevõtte 2009. aasta eelarve täitmisel. Parlament nõuab tungivalt, et ühisettevõte muudaks oma finantseeskirju, et lisada neisse kontrollikoja soovitused.
<SPEAKER ID="434" NAME="Dominique Vlasto" LANGUAGE="FR">
Parlament kiitis heaks edumeelse rahvusvahelise teadusliku projekti ITER 2009. aasta eelarve. Toetan seda hääletust, mille tulemusena jääb ära asjatu poleemika maailmas ainukese seda laadi ettevõtmise elujõulisuse üle. Parlament on juhtinud tähelepanu probleemidele ja viivitustele käivitusetapis ja nõudnud siseauditisüsteemi täiustamist. Näen selles julgustusmärguannet, mis on suunatud selle ettevõtmise, milles osalevad maailma peamised suurriigid, pikaajalise tuleviku ja edu tagamiseks. Soovisin kasutada oma häält, et taaskinnitada usaldust selle äärmiselt ambitsioonika teadusliku seikluse suhtes, millel on eeldatavasti oluline kasu. Tuumasüntees on mõeldud maailma elanikkonna varustamiseks energiaga, mis on puhas, kestev ja ohutu. Sellega aidatakse kaasa meie ülemaailmse soojenemise vastu võitlemise ja energeetika sõltumatuse tagamise meetmetele. Peame määrama rahalisi vahendeid, mis on kooskõlas nende küsimuste tähtsusega, ja sooviksin teavitamise eesmärgil selgitada, et eraldatud eelarve maht ja meie märgatud viivitused on seotud selle unikaalse projekti tehnilise ja organisatsioonilise keerukusega. ELi ülesanne on säilitada oma imagot, tugevdades kohustumist ITERi suhtes ja nõudes seda sama oma partneritelt.
<SPEAKER ID="435" NAME="Luís Paulo Alves" LANGUAGE="PT">
Hääletan selle ettepaneku poolt, sest ma nõustun eelarve täitmisele heakskiidu andmise menetlusega, kus iga eelarve jaotise kohta on tehtud sobivate eraldiste ettepanek.
<SPEAKER ID="431" NAME="José Manuel Fernandes" LANGUAGE="PT">
Kriisiaegadel, milles me praegu elame, tuleb pöörata erilist tähelepanu ELi rahaliste vahendite kulutamise viisile. Parlamendi seatud prioriteete tuleb täielikult järgida, et suurendada kokkuhoidu üha karmimat finantsjuhtimist kasutades. Tulemusi saab parandada üksnes pideva enesekriitika kaudu, mis võimaldab ELi seatud eesmärkidest kõrvalekalduvate kõikide trajektooride parandamist. Kuna eelarvekontrollikomisjon teeb ettepaneku eelarvele heakskiidu andmise kohta, nõustun raportööri soovitustega ja hääletan selle raporti poolt.
<SPEAKER ID="436" NAME="Kader Arif" LANGUAGE="FR">
2010. aastal Pakistani laastanud üleujutuste tõttu nõudis nõukogu erakorraliste meetmete rakendamist selle riigi toetuseks. Esitasin muudatusettepaneku, lükates tagasi komisjoni määruse ettepaneku, sest seda laadi kaubandussoodustused on hea mõte teoorias, kuid mitte praktikas. Meie vastus humanitaarkriisile ei saa põhineda kaubandusel, arvestades eriti seda, et nüüd on õnnetusest üks aasta möödunud ja hädavajadus ei ole enam nii suur. Seda liiki toetus on ebaloogiline ja kahjustav, sest mõned Euroopa inimesed, eelkõige need, kes töötavad lõunariikide tekstiilitööstuses, lõpetavad Pakistanile toetuse maksmise, mida peaksime maksma ühiselt. Peale selle, vaid teatud tööstusharusid toetades ei aita me üldse pakistaanlasi.
<SPEAKER ID="436" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin selle raporti poolt. Pärast enneolematuid üleujutusi, mis laastasid möödunud suvel suurt osa Pakistani territooriumi, esitatud komisjoni ettepanekuga tahetakse anda sellele riigile ühepoolseid kaubandussoodustusi Pakistani olulisema 75 tooterühma (peamiselt tekstiili- ja rõivatööstuse) osas tollimaksuvabastuse kujul, välja arvatud üks toode (etanool), mille puhul rakendatakse tariifikvoote.
<SPEAKER ID="436" NAME="Slavi Binev" AFFILIATION="NI">
kirjalikult. - (BG) Toetan täielikult Euroopa Parlamendi ja nõukogu määruse ettepanekut, millega kehtestatakse erakorralised ühepoolsed kaubandussoodustused Pakistanile. Kaubandussoodustused on väga olulised Pakistanile, sest nendega tagatakse jätkusuutlik areng riigile, mis on hiljuti üle elanud mitu loodusõnnetust. Lisaks Pakistaniga lepingu sõlmimisele peab Euroopa Liit etendama põhirolli India veenmisel, et ta toetaks lepingut Maailma Kaubandusorganisatsiooni raames.
<SPEAKER ID="436" NAME="Maria Da Graça Carvalho" LANGUAGE="PT">
Mul on hea meel Euroopa Liidu kui maailma suurima humanitaarabi andja antud abi üle Pakistanile pärast riigi majandust ja elanikkonda laastanud loodusõnnetusi. Kuid ELi kaubanduspoliitika kasutamine humanitaar- ja arenguabi vormina on sügavalt puudulik. Minu arvates ei tohiks komisjon mitte kunagi esitada selliste meetmete ettepanekut, kvantifitseerimata kõigepealt majanduslikku ja sotsiaalset mõju ELi eri piirkondadele. Nende meetmete üks kõige rängemaid mõjusid avalduks Portugalis, kus tekstiili- ja rõivatööstus annab 11% ekspordist ja seal töötab 160 000 inimest, Pakistani osutatav subsideeritud konkurents tabaks seda rängalt.
<SPEAKER ID="436" NAME="Marielle De Sarnez" LANGUAGE="FR">
2010. aasta suvel Pakistani tabanud ränkade üleujutuste tõttu soovis Euroopa Liit anda abi erakorraliste kaubandussoodustuste vormis. Kuigi selle algatuse taga olev eesmärk on kiiduväärt, on selle kasulikkus praktikas küsitav ning tuleks iseendalt küsida, kas see majandusabi jõuab tegelikult Pakistani inimesteni, eelkõige väikeettevõtete ja põllumajandustootjateni, keda üleujutused on eriti mõjutanud. Komisjoni kaubanduspõhine abiplaan peab läbima spetsiifilise menetluse: see peab saama nii parlamendi kui ka WTO heakskiidu, sest need kaubandussoodustused kalduvad kõrvale peamistest rahvusvahelise kaubanduse eeskirjadest. Parlament andis hiljuti komisjonile rohelise tule läbirääkimiste jätkamiseks WTOga, kuid rõhutas nende kestuse ja ulatuse piiramist. Võiks seada küsimuse alla sellise aeglase, veniva abi andmise menetluse muude kiiremate ja tõhusamate abivormide asemel, mis oleks nüüdseks juba Pakistani inimesteni jõudnud.
<SPEAKER ID="437" NAME="Anne Delvaux" LANGUAGE="FR">
Hääletasin selle raporti poolt. Eriti soovisin, et tagaksime tõhusa järelevalve selles määruses käsitletud toodete imporditrendide üle võimalikult kaugele ette ja kehtestaksime tollijärelevalve selle impordi suhtes. Samuti pooldan ideed, et järelevalve teostamise kohta tuleks esitada kvartaliaruandeid.
<SPEAKER ID="437" NAME="José Manuel Fernandes" LANGUAGE="PT">
See raport on Euroopa Parlamendi ja nõukogu määruse ettepanek, millega kehtestatakse erakorralised ühepoolsed kaubandussoodustused Pakistanile. Humanitaarabi andmisel on Euroopa Liit alati esirinnas. Nii oli see möödunud suvel, mil üleujutused laastasid suurt osa Pakistanist ning esinesid tohutud inim- ja materiaalsed kaotused. Lisaks loodusõnnetuse esimestel tundidel osutatud humanitaarabile on EL otsinud ka teisi võimalusi määruse ettepanekus toodud riigi majanduse taastumise toetamiseks. Peame aga tagama kaitse aspektide vastu, mis võiksid kahjustada mõnd Euroopa kaubandussektorit, nimelt tekstiilitööstust. Lisaks leian, et kaubandussoodustused ei ole õige viis loodusõnnetuse ohvriks olnud riigi abistamiseks. Need soodustused võivad isegi panna aluse ohtlikule pretsedendile. Me ei tohi unustada, et praeguse majandus- ja finantskriisi tõttu on need globaliseerumisele kõige avatumad ettevõtted haavatavas olukorras, ega saa lubada kaubandussoodustuste kahjulikku mõju neile.
<SPEAKER ID="437" NAME="Göran Färm, Anna Hedh, Olle Ludvigsson ja Åsa Westlund" LANGUAGE="SV">
Meie, Rootsi sotsiaaldemokraadid, toetame komisjoni ettepanekut peatada piiratud ajaks kõik tollimaksud Pakistani teatud impordi suhtes pärast möödunud aasta üleujutusi. Kuna kaubandussoodustuste eesmärk on püüda toetada Pakistani taastumist ja edaspidist arengut, peaksid need meie arvates olema agressiivsed ja kaugeleulatuvad, ilma kaitsemeetmeteta ELi jaoks, arvestades eriti seda, et need soodustused kehtiksid vaid piiratud aja jooksul. Toetame inimõiguste, sealhulgas töötajate õigused, ning sotsiaalsete ja keskkonnastandardite ja demokraatlike põhimõtete austamist ning selle lisamist alati kaubanduslepingu tingimustesse. Hääletasime raportiga ettepandud ulatuslike inimõiguste nõuete vastu, sest oleks täiesti põhjendamatu eeldada, et Pakistan suudaks neid järgida enne kaubandussoodustuste kavandatud algust. Selle asemel leiame, et EL oleks pidanud nõudma nende valdkondade parandusi, mida oleks saanud kiiresti ellu viia, arvestades eriti seda, et sellised nõudmised esitatakse, kui ELi ja Pakistani kaubandusleping sõlmitakse hilisemal kuupäeval.
<SPEAKER ID="438" NAME="João Ferreira" LANGUAGE="PT">
Nagu oleme juba mitu korda maininud, vajab Pakistani tabanud tragöödia Euroopa solidaarsust. See ei saa olla aga ettekäändeks panna mitme liikmesriigi, näiteks Portugali, tekstiilitööstus riski alla. On teisi viise solidaarsuse ülesnäitamiseks: tõhusamad abivormid, mis on suunatud kannatada saanud piirkondade taastamiseks ja kannatada saanud inimeste elutingimuste parandamiseks, mis toetab kohalike kogukondade integreeritud ja jätkusuutlikku arengut. Kuid on ka õiglaseimaid abivorme. Need kaubanduskontsessioonid toovad kasu peamiselt suurematele Euroopa importijatele, kelle kauaaegsed püüdlused saavad sellega rahuldatud. Teiselt poolt kahjustavad need tekstiilitööstust ja sellest kõige enam sõltuvaid riike ning piirkondi. Kõik see toimub ränga majanduskriisi ja kõrge tööpuuduse taustal.
<P>
Kuigi on tõsi, et komisjoni meetmete ettepanekud ei saa olla ettekäändeks uutele töökoha kaotustele ning suuremale ekspluateerimisele Euroopa tööstuses, ei saa me samal ajal jätta tähelepanuta nende loodavaid objektiivseid raskusi. Raportis tunnistatakse neid, muu hulgas katseid muuta neid meeldivamaks, võttes kasutusele meetmeid, mis ei muuda midagi sisuliselt.
<SPEAKER ID="439" NAME="Ilda Figueiredo" AFFILIATION="GUE/NGL">
kirjalikult. - (PT) See on vaid üks näide, kuidas kaitstakse Euroopa Liidu suurettevõtete ja finantsasutuste huve kõige haavatavama majandusega riikide tööstuse kulul. Erakorraliste ühepoolsete kaubandussoodustuste kehtestamisega Pakistanile toob Euroopa Komisjon humanitaarabi valdkonda vähemuse - puhtal kujul äriettevõtete - kitsad majandushuvid.
<P>
See on vaid silmakirjalikkuse avaldus, millega kasutatakse Pakistani laastanud loodusõnnetust ELi suurriikide mõnede suurettevõtete püüdluste rahuldamiseks, kahjustades ELi tekstiilitööstust ning sellest kõige enam sõltuvaid riike ja piirkondi. See on ränk löök sektorile, mida on tabanud tugevalt maailma kaubanduse liberaliseerimine, mis on kontsentreerunud piirkondadesse, kus on kõrge tööjõupuuduse ja vaesuse tase ning vähe majanduslikku mitmekesisust, näiteks mitu Põhja- ja Kesk-Portugali piirkonda.
<P>
Seetõttu hääletasime lepingu tagasilükkamise ettepaneku poolt ja tunnen kahetsust, et seda ei arvestatud. Kuid hääletasime ka ettepaneku komisjonile tagastamise poolt, lootes et on veel võimalik võtta arvesse Portugali parlamendi seisukohta, millega võeti vastu resolutsioon nende kaubanduskontsessioonide vastu. Vajalik solidaarsus Parlamendiga peab olema tõeline abi, mis põhineb arenguabil ja koostööpoliitikal.
<SPEAKER ID="439" NAME="Bruno Gollnisch" AFFILIATION="NI">
kirjalikult. - (FR) Möödunud aastal oli Pakistanis mitu ränka üleujutust. Komisjoni idee rahastada rekonstrueerimist seisnes ELi territooriumi avamises tekstiilitoodete ja muude tundlike toodete impordile, kehtestamata tollimakse või enamikul juhtudel kvoote, arvestamata ohte Euroopa äriettevõtetele seoses selle uue ühepoolse konkurentsiga. See üksinda oleks olnud piisav alus raporti vastu hääletamiseks. Täiskogu keeldus raportit tagasi lükkamast, kuigi lisati klausel, et see konkreetne kaubandusleping võidakse lõpetada, kui avastatakse, et Pakistan toetab terroristlikke ühendusi.
<P>
Komisjon rahuldus lõpliku hääletuse edasilükkamisega. Näib, et meil on tõepoolest vaja lõplikult hajutada ebaselgus Pakistani ametiasutuste tegevuse suhtes, kas nad varjavad terroriste, abistavad Talibani, eriti hõimupiirkondades, või kiusavad taga kristlasi.
<SPEAKER ID="439" NAME="Juozas Imbrasas" AFFILIATION="EFD">
kirjalikult. - (LT) Hääletasin selle dokumendi poolt. Pärast enneolematuid üleujutusi, mis laastasid möödunud suvel suurt osa Pakistani territooriumist, esitatud komisjoni ettepanekuga tahetakse anda sellele riigile ühepoolseid kaubandussoodustusi Pakistani olulisema 75 tooterühma (peamiselt tekstiili- ja rõivatööstuse) osas tollimaksuvabastuse kujul, välja arvatud üks toode (etanool), mille puhul rakendatakse tariifikvoote. Kuigi ühepoolseid kaubandussoodustusi antaks Pakistanile kolmeks aastaks, ei ole komisjon enne määruse ettepaneku vastuvõtmist teostanud kavandatud meetmete täielikku mõju hinnangut. Lisaks tuleb märkida, et komisjoni ettepanekuga ei panda Pakistanile mitte mingit koormat inim- ja sotsiaalsete õiguste valdkonnas vastupidi sellele, mis oleks juhtunud siis, kui sellele riigile oleks antud GSP+ staatus. Kuigi võib väita, et Pakistanile ühepoolsete kaubandussoodustuste andmise otsus võeti vastu teatud asjaolude kogumi tõttu ja seega ei loo meetmete ettepanek kohustuslikku pretsedenti, ei ole see selgitus täielikult veenev. Tõepoolest ei saa välistada, et üleujutusest räsitud Pakistanile ühepoolsete kaubandussoodustuste andmise otsusele ei järgne edaspidi teisi taolisi algatusi. Peale selle on oht, et ühepoolsete kaubandussoodustuste, millest on eraldatud igasugune inimõiguste tingimuslikkus, kehtestamine, õõnestaks tegelikult praegust ELi soodustuste süsteemi, mis rajaneb põhiõiguste ja väärtuste austamisel.
<SPEAKER ID="439" NAME="Elisabeth Köstinger" AFFILIATION="PPE">
kirjalikult. - (DE) Euroopa Liit on tuntud terves maailmas abi osutajana, kui see on vajalik. EL tõestas seda taas, makstes kiiresti abitoetusi pärast 2010. aastal Pakistanis esinenud ränkasid üleujutusi ja nende tagajärgi. Järgmise sammuna kavatses komisjon anda Pakistanile majandusliku tõuke ning tagada tekstiilitoodete ja etanooli tollimaksu peatamine. See lähenemisviis tundub olevat väga vastuoluline. Kuid see algatus peab saama kõigepealt rohelise tule Maailma Kaubandusorganisatsiooni (WTO) tasemel. Alles seejärel peaks hakkama parlament tegutsema ja otsuse tegema.
<SPEAKER ID="440" NAME="David Martin" AFFILIATION="S&amp;D">
kirjalikult. - Mul on väga kahju, et Pakistanile ühepoolsete kaubandussoodustuste andmise hääletamisel nõustus parlament lühendama soodustuste kestust ühe aastani, vähendades sellega oluliselt kasu Pakistanile.
<SPEAKER ID="440" NAME="Mario Mauro" LANGUAGE="IT">
Hääletasin poolt, arvestades eelkõige muudatusettepanekut, milles on märgitud, et: "Ilma et see piiraks lõikes 1 sätestatud tingimuste kohaldamist on artiklis 1 osutatud sooduskorra saamise tingimuseks inimõiguste, töötajate põhiõiguste ja demokraatia aluspõhimõtete austamine Pakistani riigi poolt”. Inimõiguste austamine peab olema vajalik eeltingimus kolmandate riikidega sõlmitavate igat laadi lepingute puhul.
<SPEAKER ID="441" NAME="Jean-Luc Mélenchon" LANGUAGE="FR">
Selle raportiga lubatakse panna meie abi juba laastatud riigile sõltuvusse selle riigi kohustumisest loobuda igat laadi kaubandusprotektsionismist. See on ebaõiglane ettepanek ja ma hääletan selle raporti vastu.
<SPEAKER ID="441" NAME="Alexander Mirsky" AFFILIATION="S&amp;D">
kirjalikult. - Nagu on teada, volitas Euroopa Ülemkogu oma 16. septembri kohtumisel ministreid kiiresti vastu võtma lühiajalisi, keskmise kestusega ja pikaajalisi meetmeid sisaldava põhjaliku paketi, mis aitaks toetada Pakistani taastumist ja edasist arengut. Määruse projektiga antakse Pakistanile ühepoolsed kaubandussoodustused, peatades ajutiselt teatavate Pakistanist eksporditavate olulisemate toodete suhtes tollimaksude kohaldamine. Koostatud on loetelu, kuhu kuulub 75 tollimaksuga maksustatavat tooterühma, mida Pakistan ekspordib küllalt suurel määral (peamiselt tekstiili- ja rõivatooted). Valitud tooterühmade impordiväärtus on ligi 900 miljonit eurot, mis moodustab umbes 27% kogu ELi impordimahust Pakistanist (3,3 miljardit eurot). Hääletasin poolt.
<SPEAKER ID="441" NAME="Andreas Mölzer" LANGUAGE="DE">
Lisaks üle 415 miljoni euro lubamisega kiire abina reageerib EL Pakistani veeuputuskatastroofile ka erakorraliste kaubandusmeetmete kaudu Pakistani ekspordi edendamiseks. Euroopa Komisjon esitas ettepaneku 75 tollimaksuga maksustatava tooterühma kohta, mis puudutavad Pakistani peamisi ekspordisektoreid üleujutustest kõige halvemini mõjutatud piirkondades. Pakistani kaubandus Euroopa Liiduga seisneb peamiselt tekstiili- ja rõivatoodete ekspordis, mis komisjoni andmete kohaselt moodustas 2009. aastal 73,7% Pakistani ekspordist Euroopa Liitu. ELi hinnangul põhjustaks nimetatud soodustuste andmine ainult piiratud ebasoodsaid mõjusid siseturule ja ei mõjutaks negatiivselt Maailmakaubanduse Organisatsiooni (WTO) vähem arenenud liikmeid. Vaatamata sellele tuleb eeldada, et tollimaksude ühepoolne peatamine tingib rikkumismenetlusi WTOs.
<P>
Kui Pakistanil lubatakse astuda nende riikide ridadesse, kelle suhtes kehtivad tariifisoodustused - teisisõnu, kui Pakistan lisatakse nn GSP+ nimekirja, siis võib lugeda selle küsimuse lahendatuks. Kooskõlastamata rutakad reageerimised tulevad vaevalt kasuks. Ümberkorraldusest tulenevalt on mitmes liikmesriigis just tekstiili- ja rõivatööstus kriisis. Seega ei saa välistada kaubandussoodustuste negatiivset mõju, mistõttu lükkan aruande tagasi.
<SPEAKER ID="442" NAME="Vital Moreira" AFFILIATION="S&amp;D">
kirjalikult. - (PT) Hääletasin selle vastu, et anda Pakistanile kaubandussoodustusi, vabastades ta imporditollimaksust eelmisel aastal esinenud üleujutuste ettekäändel. Minu arvates puudub igasugune loogika kasutada vastuolus rahvusvahelise kaubandusõigusega erakorralisi kaubandussoodustusi erakorraliste abimeetmetena, millel on oma instrumendid. Euroopa Liit ega ka teised riigid ei ole seda mitte kunagi varem teinud. Sama teed ei ole järginud ükski arenenud riik: USA, Jaapan, Austraalia, Uus Meremaa või Kanada. Isegi kui Pakistanile antud soodustused oleksid teatav autasu Afganistanis etendatud rolli eest, loob minu arvates kaubandussoodustuste kasutamine poliitilise instrumendina ohtliku pretsedendi.
<P>
Peale selle, kaubandussoodustused Pakistanile maksaksid kinni kõige enam mõjutatud Euroopa tööstusharud, nimelt Lõuna-Euroopa tekstiilitööstus, ja ka samu tooteid Euroopale eksportivad vaesed riigid - näiteks Bangladesh või Põhja-Aafrika riigid, mis saaksid kannatada Euroopa impordi ümbersuunamisest Pakistani
<P>
Hääletasin aga siiski esitatud muudatusettepanekute poolt, mis leevendavad oluliselt ettepaneku negatiivset mõju: kaitseklausel, üheaastane ajapiirang ja inimõiguste klausel.
<SPEAKER ID="442" NAME="Franz Obermayr" AFFILIATION="NI">
kirjalikult. - (DE) Keegi ei vaidlusta, et on vaja toetada arengumaid, mida on korduvalt laastanud üleujutused. Hoolimata sellest peab EL tagama, et selliste kaubanduslepingute puhul vastaksid tema partnerriigid ka teatud nõuetele, eelkõige tollimaksude peatamise korral. Me ei saa lubada, et selline tollimaksude peatamine kahjustaks meie tekstiilitööstust ja et EL ei tunneks vähimatki muret selle pärast, kas neid tooteid valmistatakse lapstööjõudu kasutades või kas saadud rahalisi vahendeid kasutatakse otse terrorismi toetamiseks. Ulatuslikud tollimaksuvabastused peavad seetõttu olema ühendatud inimõiguste austamise tingimusteta kohustusega. Pean silmas näiteks kristlaste vähemuste ja naiste õigusi. Pühaduseteotuse seadus selles riigis on eriti murettekitav: igaüks, kes solvab Muhamedi, mõistetakse surma. Fundamentalism on laialdaselt levinud Pakistani kõikides ühiskonna kihtides, eriti pärast Osama Bin Ladeni surma, kaasa arvatud kuulsa rahvusvahelise islamiülikooli üliõpilaste hulgas. Seega ei pea vett väide, et kaubandussoodustustega edendatakse jõukust ja võideldakse radikalismi vastu. EL ei tohi lihtsalt anda kaubandussoodustusi, kui sellega eiratakse põhiõiguse olulisi küsimusi. Seetõttu hääletasin raporti vastu.
<SPEAKER ID="442" NAME="Maria do Céu Patrão Neves" LANGUAGE="PT">
Pärast möödunud suvel Pakistani territooriumi suurt osa laastanud üleujutusi esitas komisjon ettepaneku anda riigile ulatuslikud ühepoolsed kaubandussoodustused Pakistani 75 olulisema tooterühma, eelkõige tekstiili- ja rõivatoodete, tollimaksudest vabastamise vormis. See ajutisena esitatud meede, kuid kolmeaastase kehtivusajaga, avaldaks suurt mõju Portugali tekstiilitööstusele, mistõttu hääletasin selle raporti vastu. Kuna aga raport on vastu võetud, õnnestus mul suruda läbi kaubandussoodustuste kehtivusaja lühendamine ühe aastani alates nende meetmete jõustumisest. Seda kehtivusaega võiks potentsiaalselt pikendada pärast Euroopa tekstiilitööstusele avaldatud mõju põhjalikku hindamist. Pidades taas silmas Portugali tekstiilitööstust, hääletasin ka kaitseklausli kehtestamise poolt, millega nähakse ette ühetaoliste tollitariifide taaskehtestamine tootele mis tahes juhul, kui seda imporditakse Pakistanist, tingimustel, mis põhjustavad või võivad põhjustada suuri probleeme Euroopa sarnaste või otseselt konkureerivate toodete tootjale.
<SPEAKER ID="443" NAME="Raül Romeva i Rueda" AFFILIATION="Verts/ALE">
kirjalikult. - Rohelised toetasid algusest peale ideed toetada Pakistani jõupingutusi üleujutustele järgnenud näljast ja viletsusest jagu saamiseks. Kuid meie kriitika oli seotud sellega, et see meede on suunatud terrorismist mõjutatud riigile, jättes nimetamata selle poliitilise tagamõtte ja mitte lisades meetmeid antud poliitilist konteksti puudutavate meetmete kogumisse. Lisaks kartsid rohelised, et meetmed võivad sillutada teed Pakistani lisamiseks GSP+ skeemi, ilma et see riik oleks allkirjastanud ja rakendanud vastavaid töö- ja keskkonnakonventsioone (rääkimata Genfi konventsioonidest). Lõpetuseks, rohelised soovisid jätta etanooli välja tollimaksuvabade toodete nimekirjast, sest seda valmistatakse suhkruroost, mis võiks asendada toidukultuure, kujutab kasvuhoonegaaside mahukat kultuuri ega loo olulisel arvul töökohti. Kahjuks ei võetud INTAs vastu mitte ühtegi roheliste muudatusettepanekut. Tekst saadeti lõpuks tagasi komisjoni.
<SPEAKER ID="444" NAME="Licia Ronzulli" LANGUAGE="IT">
Täna vastuvõetud ettepanek tuli pärast möödunud suvel suurt osa Pakistani territooriumi laastanud enneolematuid üleujutusi. Lõppdokumendiga kavatsetakse anda riigile ühepoolsed kaubandussoodustused 75 olulisema tooterühma (peamiselt tekstiili- ja rõivatoodete) tollimaksust vabastamise vormis, tehes erandi ühele tootele (etanool), mille suhtes rakendatakse tariifikvooti.
<P>
Ettepandud meetmeid tuleks tervitada suurepärase näitena sünergiatest, mis on saanud võimalikuks Lissaboni lepingu jõustumisega. Euroopa Liit ja selle liikmesriigid on juba andnud Pakistanile heldelt humanitaarabi, kuid kaubandussoodustuste andmine selles riigis on osa meetmete paketist, mis käsitleb katastroofiliste üleujutuste keskmise kestusega ja pikaajalisi tagajärgi.
<P>
Äärmiselt oluline on tagada Pakistani taastumine ja edaspidine jätkusuutlik areng, mitte üksnes riigi kodanike jaoks, vaid ka kogu piirkonna julgeoleku ja stabiilsuse tagamiseks. Stabiilne ja õitsev Pakistan, kus ei ole äärmuslikke ega fundamentalistlikke tendentse, on ilmselgelt Euroopa Liidu huvides.
<SPEAKER ID="445" NAME="Keith Taylor" AFFILIATION="Verts/ALE">
kirjalikult. - Kui kuulsime esimesena 2010. aasta oktoobris komisjoni plaanidest aidata Pakistanil taastuda sellest kohutavast üleujutusest, kõrvaldades mõned tollitariifid, olid rohelised entusiastlikult valmis aitama. Me oleme seda endiselt, kuid algne lihtne idee on muutunud ülikeerukaks ja mittetoimivaks. Esialgu oli see skeem mõeldud kolmeks aastaks, kuigi soovisime pikemat kehtivusaega investorite usalduse suurendamiseks. Pärast mitme äri- ja huvirühma kaasamist vähendati aga ettepanekut üksnes 12 kuuks, koos kvartaliülevaadetega! Lisaks on iga kokkuleppe puhul vaja Maailma Kaubandusorganisatsiooni loobumisotsust, mida nad aga ei ole heaks kiitnud, sest mõned liikmesriigid (eelkõige India) tunnevad muret mõju pärast, mida tollimaksuvabad Pakistani tekstiilitooted avaldaksid nende enda turgudele. Viie kuu jooksul ei ole tehtud mitte mingeid edusamme ja tõenäoliselt ei näe me neid ka kuigi pea, kui üldse.
<P>
Tänasel plenaaristungil toetasin muudatusettepanekut saata kogu raport tagasi komisjonile uuesti läbivaatamiseks. Seda tehes ei hääletanud ma Pakistani vastu, kuid ma tunnistasin, et meie ees olev raport lihtsalt ei anna seda, mida Pakistan vajab. Minu meelest on WTO olnud peamine komistuskivi. Minu arvates vajab see organisatsioon põhjalikku ümberkorraldust, et muutuda täiesti demokraatlikuks, aruandekohustuslikuks ja läbipaistvaks organiks.
<SPEAKER ID="445" NAME="Nuno Teixeira" LANGUAGE="PT">
Möödunud aasta augustis Pakistani rahvast tabanud loodusõnnetus puudutas meid kõiki ja väärib Euroopa Liidu solidaarsust. Euroopa Liit peab näitama üles oma toetust Pakistanile ja aitama minimeerida üleujutuste laastavat mõju, nagu ta on teinud seda oma humanitaarabi ja rahvusvahelise koostöö kaudu muude traagiliste sündmuste esinemise korral. Kuid selle solidaarsuse väljendamiseks kaubanduspoliitika kasutamise püüdlustel võivad olla ebasoovitavad tagajärjed tulevikus, nii antud juhtumi kui ka edaspidiste juhtumite korral.
<P>
Siseturu tasandil on mõju negatiivne Euroopa riikide, nt Portugali, tootmisele. Kuid ka rahvusvahelisel tasandil on mõju murettekitav, sest sellega luuakse loobumisotsus Maailma Kaubandusorganisatsioonis (WTO), mis on põhisektor mitme arengumaa jaoks.
<P>
Seetõttu ja pidades ka silmas, et on vaja julgustada mõjuhinnangu teostamist lepingu tagajärgede hindamiseks ELi-siseselt, hääletasin muudatusettepaneku nr 43 poolt, millega lükatakse tagasi Euroopa Komisjoni ettepanek Pakistanile soodustuste andmise kohta.
<SPEAKER ID="445" NAME="Viktor Uspaskich" AFFILIATION="ALDE">
kirjalikult. - (LT) ELil on aeg vaadata üle oma pikaajaline kaubandusprogramm. Me ei saa teeselda, et ELilt eristaatuse saanud teatavad arengumaad on samasugused nagu kümme aastat tagasi. Mõned neist riikidest (näiteks Brasiilia, Venemaa, Argentiina, Saudi Araabia ja Katar) on hetkel majanduslikult kõige tugevamad. Samas aga mõned riigid, nagu Leedu, pingutavad, et kuidagi toime tulla. Kui raportis kavandatu alusel antaks Pakistani tekstiilitoodetele kaubandussoodustusi, satuks Leedu haavatavasse seisundisse, sest tekstiilitooted moodustavad peaaegu 6% kogu meie ekspordist. Lisaks peab EL pöörama rohkem tähelepanu oma kaubanduspartnerite olukorrale inimõiguste valdkonnas. Inimõiguste ja demokraatlike põhimõtete austamine peab olema ELi kaubanduspoliitika põhiosa. Neis küsimustes ei saa olla kompromisse. Seetõttu tunnen muret komisoni ettepaneku pärast anda Pakistanile ühepoolseid kaubandussoodustusi. Loomulikult soovib EL, et Pakistanis valitseks stabiilsus ja õitseng, kuid kriisiajal peame määrama oma prioriteedid õigesti. Nagu viimase paari nädala sündmused on näidanud, on Pakistan jätkuvalt terrorismi ja ekstremismi kasvulava. EL peab jälgima, et ta ei saadaks välja valet sõnumit.
<SPEAKER ID="446" NAME="Luís Paulo Alves" LANGUAGE="PT">
Välismaiste otseinvesteeringute praegune süsteem, mida reguleerib liikmesriikide kattuvate ja mõnikord omavahel vastuoluliste kahepoolsete kaubanduslepingute tohutu hulk, tuleb asendada mõistliku aja jooksul nüüdisaegsete ELi investeerimislepingute uue raamistikuga, mis on kooskõlas valdkonnaüleste ELi poliitika eesmärkidega. Samuti toetan raportööri seisukohta, mis toetab tugevalt komisjoni määruse ettepaneku kooseksisteerimise lähenemisviisi. Kahtlemata on oluline, et loa andmise protsessi kaudu jääksid liikmesriikide olemasolevad kahepoolsed investeerimislepingud kehtima ning et selgete tingimuste kohaselt lubataks liikmesriikidel rääkida uuesti läbi olemasolevad kahepoolsed investeerimislepingud, vormistada läbirääkimisetapis lepingud ja astuda läbirääkimistesse uute lepingute sõlmimiseks. Õiguskindlus jääb aga suhteliseks mõisteks kuni investeeringute kaitserežiimi ülemineku lõpuleviimiseni ja arvestades liikmesriikide kahepoolsete investeerimislepingute rahvusvahelise õiguse kohaseid kehtivustingimusi. Hääletan raporti poolt mööndusega, et on vajadus jätkata selle küsimuse arutamist parema õigusraamistiku saamiseks.
<SPEAKER ID="446" NAME="Kader Arif" LANGUAGE="FR">
Alates Lissaboni lepingu jõustumisest on investeeringud ELi ainupädevuses. Seetõttu andis parlament esialgu oma hinnangu Euroopa tulevase investeerimispoliitika kuju kohta. See on minu koostatud raport, mille poolt hääletati viimasel osaistungil 20. aprillil 2011. Kolleeg Schlyteri raportis uuris parlament halduskorda liikmesriikide poolt kolmandate riikidega juba sõlmitud investeerimislepingute haldamiseks. Nagu komitees toimunud hääletuselgi, toetasin ühenduse visiooni ja märkisin, et juba kehtivaid lepinguid peab komisjon hoolega uurima, et kontrollida kooskõla aluslepingute ning liidu õiguse ja poliitikaga, eriti liidu välisteenistuse eesmärkidega jätkusuutliku arengu suhtes. Lõpuks saavutas võidu aga parempoolne visioon, kus erainvestorite kaitsele antakse prioriteet üldisel huvil põhinevate eesmärkide üle. Praegu nõukoguga alustatavate läbirääkimistega ei muudeta tõenäoliselt kahjuks meie eesmärki sellises ELis, kus kõik see, mis on liidus hea, suudab harva vastu seista riigisisesele egoismile.
<SPEAKER ID="446" NAME="Zigmantas Balčytis" AFFILIATION="S&amp;D">
kirjalikult. - (LT) Enne Lissaboni lepingu jõustumist haldasid liikmesriigid peamiselt kolmandate riikidega sõlmitud investeerimislepinguid. Pärast Lissaboni lepingu jõustumist kuuluvad välismaised otseinvesteeringud ELi ainupädevusse ja moodustavad ELi ühise kaubanduspoliitika lahutamatu osa. Kiitsin heaks selle raporti, milles nähakse ette nimetatud pädevuse üleandmine ELi tasemele, mis aitab edaspidi tagada investorite kaitse kõrge taseme kolmandate riikide omavolilise tegevuse vastu.
<SPEAKER ID="446" NAME="Vilija Blinkevičiūt" AFFILIATION="S&amp;D">
kirjalikult. - (LT) Hääletasin selle raporti poolt, sest pärast Lissaboni lepingu jõustumist sai ELi ühisest kaubanduspoliitikast ELi ühise poliitika üks valdkondi, kus ELile on antud ainupädevus. Seega tuleb investeerimispoliitikat kui ühise kaubanduspoliitika alla kuuluvat valdkonda samuti ELi tasemel koordineerida. Hetkel järgivad liikmesriigid kolmandate riikidega sõlmitud kahepoolseid investeerimislepinguid, mis on osaliselt kattuvad, kuid sageli vastuolulised. Sellega kahjustatakse ELi ühise kaubanduspoliitika eesmärke ja ELi imago kujunemist ühise kaubanduspiirkonnana riikidevahelises ja ülemaailmses kaubanduses. Raporti kõige olulisem eesmärk on sujuv üleminek liikmesriikide eraldi järgitavatelt ühisele ELi investeerimispoliitikale, tagades õiguskindluse kõikide osapoolte jaoks ja juba sõlmitud lepingud osalejate jaoks üleminekuperioodil, mil vana õigusraamistik asendatakse uue määrusega. Raport käsitleb sisuliselt kahte põhiküsimust: ülemineku ajakava ning kolmandate riikidega läbirääkimiste pidamiseks loa andmist puudutavaid keeldumise juhtumeid ja menetlusi. Nimetatud loa annab komisjon liikmesriikidele üleminekuperioodil.
<SPEAKER ID="446" NAME="Vito Bonsignore" LANGUAGE="IT">
Toetasin raportit, hääletades selle poolt, sest minu arvates vajame üleminekuperioodil eeskirju õiguskindluse tagamiseks ning konfliktide ja tühimike vältimiseks seadustes. Tegelikult tuleneb kolleeg Schlyteri raport komisjoni määruse ettepanekust, millega sätestatakse komisjoni ainupädevus välismaiste otseinvesteeringute osas, asendades 27 liikmesriigi kehtestatud lepingud ja kehtestades vajaliku üleminekuperioodi olemasolevate kahepoolsete lepingute jaoks. Lõpetuseks nõustun kolleeg Schlyteriga, et üleminekuperioodi lõpu märgistamiseks on oluline määrata kindel kuupäev Euroopa majanduse konkurentsivõime tagamiseks ning investoritele selge pildi andmiseks praeguste ja tulevaste regulatiivsete standarditega.
<SPEAKER ID="447" NAME="Jan Březina" AFFILIATION="PPE">
kirjalikult. - (CS) Heakskiidetud määruse vastuvõtmine on vajalik, sest praegune süsteem, mis on loodud liikmesriikide suurel arvul omavahel kattuvate ja mõnikord isegi vastuoluliste kahepoolsete investeerimislepingute kaudu, tuleb mõistliku aja jooksul asendada ELi sõlmitud nüüdisaegsete investeerimislepingute uue süsteemiga, mis oleks kooskõlas ELi poliitika üldiste eesmärkidega. Seega on määrus loogiline ja ainus võimalik reaktsioon välismaiste otseinvesteeringute valdkonnas poliitika talletamiseks ELi ainupädevusena, olles osa ELi ühisest kaubanduspoliitikast. Sel poliitikal on oluline roll õiguskindluse kõrge taseme tagamisel üleminekuperioodil. Seega nõustun täielikult komisjoni ettepanekuga, mis arvestab samal ajal kehtivaid lepingud. On oluline, et liikmesriikide olemasolevad investeerimislepingud jääksid kehtima heakskiitmise menetluse alusel ja et liikmesriikidel oleks võimalik pidada läbirääkimisi nende muudatuste üle selgetel tingimustel, lõpetada käimasolevad läbirääkimised ja alustada läbirääkimisi uute lepingute üle.
<SPEAKER ID="447" NAME="Maria Da Graça Carvalho" LANGUAGE="PT">
ELi välispoliitika ühtlustamise huvides hääletan liikmesriikide ja kolmandate riikide vahel sõlmitud kahepoolsete investeerimislepingute praeguse süsteemi muutmise poolt. Samuti jagan raportööri väljendatud muret üleminekuprotsessis õiguskindluse tagamise pärast, mis tähendab, et on vaja kehtestada selleks tähtaeg ja selgitada loa tühistamise tingimusi.
<SPEAKER ID="448" NAME="Anne Delvaux" LANGUAGE="FR">
ELi tasemel peaks olema võimalik koordineerida ja teha otsuseid liikmesriikide eraldiseisvate investeerimispoliitikate kohta. Praegust süsteemi iseloomustavad arvukad kahepoolsed lepingud, mis kas ristuvad või dubleerivad teineteist ja on sageli sisuliselt vastuolulised. Kuna tegeleme Euroopa nõuetekohase investeerimispoliitika sõnastamisega, on minu arvates kasulik hääletada selle poolt, et kohustada liikmesriike kahepoolsete lepingute uuesti läbirääkimisel või uute lepingute läbirääkimisel lisama sätte vaidluste lahendamise mehhanismi kohta, milles lubataks komisjonil osaleda, isegi kui vaid nõustajana, ning konfidentsiaalsusnõuete tõstmise kohta, et lubada ELi täitevorganil osaleda nimetatud pädevuses.
<P>
Nõudsin ka, et komisjon esitaks hiljemalt viie aasta jooksul pärast määruse jõustumist parlamendile ja nõukogule raporti olemasolevate kahepoolsete lepingute ülevaatamise käigu kohta, eelkõige eri liikmesriikide uuesti läbiräägitud teatavate kahepoolsete lepingute suhtes.
<SPEAKER ID="448" NAME="Diogo Feio" LANGUAGE="PT">
Lissaboni lepingu sõlmimisega anti välismaised otseinvesteeringud ELi ainupädevusse, nagu see on sätestatud Euroopa Liidu toimimislepingu artiklites 206 ja 207. Hetkel kehtib mitu kahepoolset lepingut ja need tuleb nüüd kiireloomuliselt asendada ELi investeerimislepingute uue raamistikuga, mis on vastavuses liidu valdkondadevaheliste poliitiliste eesmärkidega. Seega peame vältima seaduselünkasid ja tagama läbimõeldud ülemineku.
<P>
Seetõttu kutsun ma kõiki trialoogis kaasatud isikuid kaaluma vajadust kaitsta õiguspäraseid ootusi ja parandama Lissaboni lepingu rakendamist, pöörates erilist tähelepanu uuesti läbivaatamist ja loa tühistamist käsitlevatele artiklitele.
<P>
Tänan raportööri kõikide jõupingutuste eest, kuid kutsun üles suuremale mõistmisele ja kompromissile.
<SPEAKER ID="448" NAME="José Manuel Fernandes" LANGUAGE="PT">
Raport puudutab Euroopa Parlamendi ja nõukogu määruse ettepanekut, millega kehtestatakse üleminekukord liikmesriikide ja kolmandate riikide vahel sõlmitud kahepoolsete investeerimislepingute jaoks. Euroopa Liidu toimimise lepingu artikli 207 lõike 1 kohaselt kuulub see Euroopa Liidu ainupädevusse, sest see puudutab välismaiste otseinvesteeringute küsimusi. Seadmata kahtluse alla liikmesriikide olemasolevate kahepoolsete lepingute jõusse jäämise vajadust, nõustun raportööri seisukohaga tagada kõrgetasemeline õiguskindlus üleminekuperioodil ja samuti kolme põhjusega kahepoolse lepingu jaoks loa tühistamise kohta: vastuolu liidu õigusaktidega, osaline või täielik kattumine konkreetse kolmanda riigiga sõlmitud lepinguga, osaline või täielik kattuvus kolmanda riigiga sõlmitu lepinguga - ja seda kattumist ei käsitleta liidu lepingus - ning lepingud, mis võivad kahjustada investeeringutega seotud liidu poliitika elluviimist.
<SPEAKER ID="449" NAME="João Ferreira" LANGUAGE="PT">
Kaubanduspoliitika on veel üks valdkond, kus liikmesriikidelt on võetud ära pädevused ja ELil on ainupädevus. See on määruse ettepaneku vundament: teisisõnu Euroopa Liidu toimimislepingu artikli 207 lõike 1, millega sätestatakse ELi ainupädevus välismaiste otseinvesteeringute küsimustes, rakendamine ühise kaubanduspoliitika osana.
<P>
Liigagi selge on kaubanduspoliitika ja loomulikult investeerimispoliitika tähtsus riigi ja selle inimeste huvide edendamise vahendina vastavalt konkreetsetele asjaoludele ja tingimustele. Samuti on selge, näiteks Portugali puhul, et riigi huve, asjaolusid ja tingimusi mittearvestavate kaubandus- ja investeerimispoliitikaga tekitatakse kahju, sest need määratavad sisuliselt kindlaks ELi suurriigid oma suurettevõtete kaitseks; tasakaal ELis kaldus otsustavalt nende suurriikide suunas, kui liit tugevdas oma pädevusi.
<P>
Muude oluliste aspektide hulgas tahetakse selle määrusega anda komisjonile volitus loa tühistamiseks, paluda liikmesriikidel pidada läbirääkimisi kahepoolsete investeerimislepingute üle või lükata neid tagasi ja kiita heaks uued kahepoolsed investeerimislepingud. Neil põhjustel hääletasime vastu.
<SPEAKER ID="450" NAME="Ilda Figueiredo" LANGUAGE="PT">
On hästi teada, et Euroopa Liidul on ainupädevus väliskaubanduspoliitika küsimustes, mis on selle määruse ettepaneku alus. See rajaneb Euroopa Liidu toimimise lepingu artikli 207 lõikel 1, millega sätestatakse ELi ainupädevus välismaiste otseinvesteeringute küsimustes ühise kaubanduspoliitika osana.
<P>
Üldjuhul ei austa aga Euroopa Komisjoni seisukohad kõikide liikmesriikide huve võrdselt. Liigagi selge on kaubanduspoliitika ja loomulikult investeerimispoliitika tähtsus riigi ning selle inimeste huvide edendamise vahendina vastavalt konkreetsetele asjaoludele ja tingimustele.
<P>
Samuti on selge, näiteks Portugali puhul, et riigi huve, asjaolusid ning tingimusi mittearvestavate kaubandus- ja investeerimispoliitikaga tekitatakse kahju, sest need määravad sisuliselt kindlaks ELi suurriigid oma suurettevõtete kaitseks; tasakaal ELis kaldus otsustavalt nende suurriikide suunas, kui liit tugevdas oma pädevusi.
<P>
Muude oluliste aspektide hulgas tahetakse määrusega anda komisjonile volitus loa tühistamiseks, paluda liikmesriikidel pidada läbirääkimisi kahepoolsete investeerimislepingute üle või lükata neid tagasi ja kiita heaks uued kahepoolsed investeerimislepingud. Neil põhjustel hääletasime vastu.
<SPEAKER ID="451" NAME="Monika Flašíková Beňová" AFFILIATION="S&amp;D">
kirjalikult. - Selles raportis käsitletakse kolmandate riikidega sõlmitud rahvusvahelisi investeerimislepinguid. Nende lepingute põhieesmärk on tagada investeeringute ja investorite kõrgetasemeline kaitse investeeringut saavate riikide omavoliliste toimingute vastu. Enne Lissaboni lepingu jõustumist vastutasid liikmesriigid investeerimislepingute sõlmimise üle peetavate läbirääkimiste eest. Alates Lissaboni lepingu jõustumisest on investeeringud ELi ainupädevuses ja ELi väliskaubanduspoliitika lahutamatu osa. Isiklikult arvan, et ELi arengupoliitika võiks olla ülimuslik liidu kaubandus- ja investeerimispoliitika suhtes.
<SPEAKER ID="451" NAME="Juozas Imbrasas" AFFILIATION="EFD">
kirjalikult. - (LT) Hääletasin raporti poolt, sest ettepaneku kohaselt peaks määrus sätestama komisjoni õiguse tühistada luba, nõuda liikmesriikidelt kahepoolse investeerimislepingu uuesti läbirääkimist ja anda komisjoni loa uuesti läbiräägitud kahepoolsete investeerimislepingute kohta. Sellega sätestatakse samuti tingimused, kuidas, millal ja mida on võimalik läbirääkimisi pidada. Alates Lissaboni lepingu jõustumisest on välismaised otseinvesteeringud lisatud ühise kaubanduspoliitika alla kuuluvate küsimuste nimekirja. Vastavalt Euroopa Liidu toimimise lepingu (edaspidi: leping) artikli 3 lõike 2 punktile e on liidul ühise kaubanduspoliitika ainupädevus. Seega võib üksnes liit tegeleda õigusloomega ja võtta selles valdkonnas vastu õiguslikult siduvaid õigusakte. Liikmesriigid võivad seda teha üksnes juhul, kui liit on neid selleks volitanud, nagu on sätestatud lepingu artikli 2 lõikes 1. See suhe areneb edasi, kui liit kasutab oma pädevust. See suhe areneb edasi, kui liit kasutab oma pädevust ühise investeerimispoliitika alal põhieesmärgiga luua parim võimalik investeeringute kaitse süsteem kõikide liikmesriikide investorite jaoks võrdselt ja võrdsed investeerimistingimused kolmandate riikide turgudel. Kuna uus investeerimispoliitika töötatakse välja, pidades silmas liikmesriikide sõlmitud kahepoolsete investeerimislepingute kehtivust üleminekuperioodil, peab see tunnistama investorite, kelle investeeringud langevad nimetatud lepingute rakendusalasse, õigusi ja tagama nende õiguskindluse. Komisjon peab astuma vajalikke samme kõikide olemasolevate investeerimislepingute progressiivseks asendamiseks uute lepingutega, mis peaksid tagama parima võimaliku kaitsetaseme.
<SPEAKER ID="451" NAME="Elisabeth Köstinger" AFFILIATION="PPE">
kirjalikult. - (DE) Alates Lissaboni lepingu jõustumisest on komisjonil olnud ainupädevus pidada läbirääkimisi kolmandate riikidega kahepoolsete investeerimislepingute üle ja neid sõlmida. Olemas on üle 1000 lepingu ja liikmesriigid peavad praegu läbirääkimisi veel ligikaudu 200 uue lepingu üle. Selleks et tagada pädevuse üleminekuga pehme maandumine ELi jaoks, peavad liikmesriigid olema jätkuvalt suutelised tagama investorite jaoks õiguskindluse üleminekuperioodil. Parlament saatis esimesel lugemisel tugeva sõnumi ja propageerib kindlat turvalist etappi volituste üleandmiseks.
<SPEAKER ID="452" NAME="Petru Constantin Luhan" AFFILIATION="PPE">
kirjalikult. - (RO) Investeerimislepingud on endiselt kohustusliku liikmesriikide jaoks pärast Euroopa Liidu toimimise lepingu jõustumist ja neid tuleb käsitleda ELi ainupädevuse all välismaiste otseinvesteeringute valdkonnas. Euroopa Parlamendi ja nõukogu määruse ettepanekuga jäetakse kõik hetkel liikmesriikide ja kolmandate riikide vahel kehtivad lepingud jõusse. Minu arvates võimaldab see meil anda kindla garantii õiguskindluse kohta, mis puudutab investorite suhtes kehtivaid tingimusi.
<P>
Lisaks sätestatakse ettepanekuga tingimused, mille kohaselt saavad liikmesriigid pidada kolmandate riikidega läbirääkimisi uute investeerimislepingute üle ja neid sõlmida, nimetatud tingimusi peetakse erandlikuks üleminekumeetmeks.
<SPEAKER ID="453" NAME="David Martin" AFFILIATION="S&amp;D">
kirjalikult. - Hääletasin raporti poolt ja tunnen heameelt asjaolu üle, et kahepoolsed investeerimislepingud on nüüd ühise kaubanduspoliitika osa.
<SPEAKER ID="454" NAME="Jean-Luc Mélenchon" LANGUAGE="FR">
Selle raportiga keelatakse liikmesriikidel pidada kolmandate riikidega läbirääkimisi kahepoolsete investeerimislepingute üle ja isegi hoida neid kehtivatena, kui lepingud ei vasta Euroopa Komisjoni seisukohtadele. Seega on kaotatud riigisisene suveräänsus selles valdkonnas. Lissaboni leping on viinud meid punkti, kus keelatakse igasugune kahepoolne investeerimine teise riigi toetuseks ja kogu võim antakse komisjoni kätte, mis ei ole valitud organ.
<P>
Ma hääletan vastu.
<SPEAKER ID="455" NAME="Andreas Mölzer" LANGUAGE="DE">
Me ei saa eeldada, et see, mis ei õnnestunud Maailma Kaubandusorganisatsiooni (WTO) ning Majanduskoostöö ja Arengu Organisatsiooni (OECD) tasemel - see on kahepoolsete investeerimislepingutele valguse heitmine -, oleks edukas ELi tasemel. Kõrgemal tasemel on püütud kehtestada põhjalikke riikidevahelisi määrusi välismaiste otseinvesteeringute kohta, mis kehtiksid kõikides majandussektorites. Pikaajalises perspektiivis oleks tõenäolisem saavutada seda eesmärki, kuid tegelikkuses sõltub see korraldusest. Probleem seisneb selles, et siduvaid kahepoolseid investeerimislepinguid käsitlevad vahekohtu otsused, mis põhinevad rahvusvahelisel õigusel, võivad sisaldada investorite kohustusi liikmesriikide lõikes, mis tingivad ELi aluslepingu rikkumismenetluse. Sellele puudub endiselt lahendus.
<P>
Raportis on pööratud vähe tähelepanu investeerimispoliitika võimalikele negatiivsetele aspektidele, näiteks kohaliku elanikkonna hirm töökohtade kaotuse ja palgakärbete ees teenuste sisseostmise ja tootmise ümberpaigutamise tõttu. Otseinvesteeringud ei ole mitte mingil juhul võlunupp, milleks neid peetakse. Teatavatel arengumaadel on see teadmine raskelt tulnud. Neil põhjustel hääletasin raporti vastu.
<SPEAKER ID="456" NAME="Claudio Morganti" LANGUAGE="IT">
Lissaboni lepingu vastuvõtmise tulemusena on liikmesriigid kahjuks kaotanud oma eelisõigused välismaiste otseinvesteeringute haldamisel, mis kuulub nüüd liidu ainupädevusse. Nii oluline muudatus vajab selle rakendamist reguleerivaid üleminekueeskirju: täna hääletatud raport tundub olema aktsepteeritav kompromiss, sest see kaitseb eri liikmesriikide kahepoolsel alusel juba sõlmitud lepinguid ning samuti paneb aluse võimalikele uutele kahepoolsetele lepingutele, kuigi neis tuleb veel kokku leppida.
<P>
Komisjoni hindamisvolitused on samuti hästi määratletud ja piiritletud, muutes seega selle tegelikult vähem keerulisemaks liikmesriikide jaoks, kes soovivad jätkata oma spetsiifilist poliitikat välismaiste otseinvesteeringute suhtes. Neil põhjustel otsustasin hääletada raporti poolt.
<SPEAKER ID="456" NAME="Maria do Céu Patrão Neves" LANGUAGE="PT">
Hääletasin raporti poolt, mis käsitleb Euroopa Parlamendi ja nõukogu määruse ettepanekut, millega kehtestatakse üleminekukord liikmesriikide ja kolmandate riikide vahel sõlmitud kahepoolsete investeerimislepingute jaoks. See puudutab Euroopa Liidu toimimise lepingu artikli 207 lõike 1 rakendamist, millega sätestatakse ELi ainupädevus välisriikide otseinvesteeringute küsimuses ühise kaubanduspoliitika osana. Varade ja kapitali ülemaailmsete võõrandamiste maailmas ja ELi ühise kaubanduspoliitika tõttu tuleb liikmesriikide investeerimispoliitikat samuti kooskõlastada ja selle üle otsustada ELi tasemel. See tähendab, et välismaiste otseinvesteeringute praegune süsteem, mis seisneb liikmesriikide kattuvate ja mõnikord omavahel vastuoluliste kahepoolsete kaubanduslepingute tohutus hulgas, tuleb asendada mõistliku aja jooksul nüüdisaegsete ELi investeerimislepingute uue raamistikuga, mis on kooskõlas valdkonnaüleste ELi poliitika eesmärkidega. Arvestades välismaiste otseinvesteeringute riskantset ja pikaajalist olemust, on üleminek ELi investeerimispoliitikale pikk ja keeruline protsess. Äärmiselt oluline on üleminekuperioodi jooksul tagada õiguskindluse kõrge tase.
<SPEAKER ID="456" NAME="Paulo Rangel" LANGUAGE="PT">
Kuna Euroopa Liidu toimimise lepingu alusel kuulub välismaiste otseinvesteeringute valdkond ELi ainupädevusse, on vaja Euroopa Liidule anda vajalikud vahendid põhjalikult erinevast perspektiivist liikumiseks ühtlustatud lähenemisviisi juurde. Seega on meil vaja leida lahendusi, mis võimaldavad üleminekuperioodil vältida õiguslikku ebakindlust, seadmata samal ajal ohtu liidu tegevust suunavaid eesmärke.
<SPEAKER ID="457" NAME="Raül Romeva i Rueda" AFFILIATION="Verts/ALE">
kirjalikult. - Nagu me kartsime, hääletati plenaaristungil Carl Schlyteri raporti - mis käsitleb üleminekukorda liikmesriikide ja kolmandate riikide vahel sõlmitud kahepoolsete investeerimislepingute jaoks, olulise artikli 5 (liikmesriikide olemasolevate investeerimislepingute ülevaatus) ja artikli 6 (kahepoolsete investeerimislepingute loa tühistamise võimalikkus) - osas meile rahvusvahelise kaubanduse komisjonis tugevalt vastu.
<P>
Tegime liikmete jaoks meiega hääletamise lihtsamaks, esitades artiklite 5 ja 6 muudatusettepanekud, läbides pool teed selles suunas, mida soovisime (ja kaotasime komisjoni etapis). Seetõttu jätsime sotsiaaldemokraatide fraktsioonile originaaltekstide uuesti esitamise, et seda tajutaks kompromissina. Kahjuks ei läinud see strateegia läbi. Meil oli nimeline hääletamine ning analüüsime, kas meil kõigest hoolimata õnnestus saada teatavat toetust Demokraatide ja Liberaalide Liidu fraktsioonis.
<P>
Kaotasime ka oma paremaid läbipaistvuse eeskirju käsitlevate muudatusettepanekute teemal. Saavutasime võidu vaid ühe vähetähtsa muudatusettepanekuga (s.o põhjendused), mille Euroopa Rahvapartei ning Demokraatide ja Liberaalide liidu fraktsioon andsid meile, et meid vaigistada nii, et Roheliste / Euroopa Vabaliidu fraktsiooni positsioon lõpphääletusel oleks positiivne. Otsustasime aga raporti tagasi lükata (mis kiideti heaks 345 häälega 246 hääle vastu).
<SPEAKER ID="457" NAME="Daciana Octavia Sârbu" AFFILIATION="S&amp;D">
kirjalikult. - Selle aasta alguses esitasin Euroopa Komisjonile mõned järelepärimised, mis olid seotud ajakirjanduse teadaannetega Itaaliast Rumeeniasse veetavate mürgiste jäätmesaadetiste kohta. Kuigi saadetiste kohta ei leitud mitte mingeid tõendeid, selgus minu järelepärimiste tulemusest, et võiksime saada kasu lasti regulaarsemast kontrollimisest, sest see toimiks hirmutusvahendina ebaseaduslike jäätmesaadetistega seotud isikutele. Sellistel meetmetel võib olla täiendav mõju arengumaade puhul, sest neil ei pruugi olla suutlikkust sissetulevate saadetiste nõuetekohaseks kontrollimiseks ja seega mürgiste ainete oma territooriumile sisenemise takistamiseks. Võiksime põhjalikult kaaluda ELi tasemel kooskõlastatavate põhjalike regulaarsete kontrollide kasusid, eriti arengumaadesse lähetatavate saadetiste puhul.
<SPEAKER ID="457" NAME="Nuno Teixeira" LANGUAGE="PT">
Euroopa Liidu toimimise lepingu artikli 207 lõike 1 kohaselt on ELil välismaiste otseinvesteeringute pädevus, sest seda laadi investeeringud on otseselt seotud uue ühise kaubanduspoliitikaga.
<P>
Lissaboni leping jõustus ajal, mil mitme kolmandate riikidega sõlmitud kahepoolse investeerimislepingu kehtivusaeg oli lõppemas ja üleminekukorda ei olnud kehtestatud, et tagada integreeritud liikumine tulevaste lepingute suunas, mis kuuluvad Euroopa Liidu ainupädevusse. Minu arvates on hea mõte teostada usaldusväärne hindamine kolmandate riikidega sõlmitud kõikide hetkel kehtivate kahepoolsete lepingute suhtes ja võtta vastu kõikide liikmesriikide jaoks ühtne strateegia.
<P>
Nagu raportis märgitakse, on oluline, et kehtestatud reeglid oleksid läbipaistvad, need oleksid teada peamistele poliitikategijatele ja et neid hinnataks maksimaalselt kümne aasta jooksul. Ajal mil varasid ja kapitali hõlmavad tehingud võtavad üha enam ülemaailmse mõõtme, on oluline, et Euroopa Liit võtaks vastu ühise investeerimispoliitika, mis on kooskõlas kõikide liikmesriikide kehtestatud strateegiaga.
<SPEAKER ID="458" NAME="Luís Paulo Alves" AFFILIATION="S&amp;D">
kirjalikult. - (PT) Hääletan rahvusvahelise kaubanduse komitee selle raporti poolt. Võtan vastu esimese lugemise seisukoha, võttes üle komisjoni ettepaneku. Ma palun komisjonil ettepaneku uuesti parlamendile saata, kui komisjon kavatseb seda oluliselt muuta või selle muu tekstiga asendada.
<SPEAKER ID="458" NAME="Zigmantas Balčytis" AFFILIATION="S&amp;D">
kirjalikult. - (LT) Hääletasin selle raporti poolt. 2008. aasta oktoobris toimunud rahvusvahelisel rahastajate konverentsil lubas Euroopa Komisjon Gruusiale anda kuni 500 miljonit eurot abi. Rahastusallikatena nähti ette nii Euroopa naabruspoliitika ja partnerluse rahastamisvahendi raames eelarvetoetusi kui ka kriisiinstrumente, nagu stabiilsusabi, humanitaarabi ja makromajanduslik finantsabi. Gruusia majandus on hakanud taastuma kahekordsest vapustusest, mille põhjustas sõjaline konflikt Venemaaga 2008. aasta augustis ja ülemaailmne finantskriis. Kuid nii maksebilanss kui ka eelarvepositsioon on endiselt nõrgad ja haavatavad Venemaaga toimunud otsekaubanduse suurema osa blokeerimise ja välismaiste otseinvesteeringute sissevoolu märgatava vähenemise tõttu. Toetan 46 miljoni euro suuruse finantsabi andmist Gruusiale, mis aitab vähendada lühemas perspektiivis majanduse finantsilist haavatavust ning toetaks reformimeetmeid, mis on suunatud maksebilansi ja eelarve jätkusuutlikuma taseme saavutamisele.
<SPEAKER ID="459" NAME="Mara Bizzotto" LANGUAGE="IT">
Euroopa Komisjoni ettepanek anda Gruusiale täiendavat finantsabi sisaldab olulist vastuolu: komisjon ise märkis, et Gruusia majandus on taastumas pärast kolm aastat tagasi toimunud kokkupõrget Venemaaga, vihjates sellega, et puudus vajadus anda Gruusia valitsusele lisaks varasematel aastatel juba antud rahalistele vahenditele täiendavaid rahalisi vahendeid riigisisese majanduse abistamiseks. Seega ei ole selge, miks Gruusia valitsus küsis rohkem raha ega miks komisjon alustas kohe tegutsemist ligikaudu 50 miljoni euro kokkusaamiseks. Meil puudub kindlus selle abi kohase kasutamise suhtes, arvestades Gruusia sisepoliitilist olukorda ning õiguslikkuse ja läbipaistvuse probleeme selles riigis.
<P>
Hääletasin seadusandliku resolutsiooni vastu, millega lubatakse parlamendil anda Gruusia valitsusele 46 miljonit eurot. Euroopas on palju majanduslikke, finantsilisi ja tööhõivega seotud probleeme ning on palju valdkondi, mis on sunnitud tegelema kriisiolukordadega, kus institutsioonidel oleks palju rohkem ära teha. Komisjon peaks eelkõige suunama kõikvõimalikud jõupingutused oma kodanike probleemide lahendamisele.
<SPEAKER ID="460" NAME="Vilija Blinkevičiūt" AFFILIATION="S&amp;D">
kirjalikult. - (LT) Euroopa Parlament kiitis heaks nõukogu otsuse maksta välja komisjoni poolt Gruusiale lubatud ELi vahendid. Enne otsuse vastuvõtmist hindas komisjon Gruusia majanduslikku olukorda ja riigi finantsilisi väljavaateid 2010. ja 2011. aastaks, keskendudes maksebilansile ja eelarvevajadustele. Komisjon on seisukohal, et 2008. aastal lubatud makromajandusliku finantsabi (MFA) teise abisumma väljamaksmine on põhjendatud. Uue MFA andmine aitaks Gruusial tegeleda Venemaaga toimunud konflikti ja ülemaailmse kriisi tagajärgedega. Uus MFA toetaks valitsuse majandusreformide kava ja poliitika meetmeid riigi rahanduse juhtimise tugevdamiseks (tuginedes eelmise MFA ning ELi valdkondliku eelarvetoetuse abil võetud meetmetele). Abi aitaks samuti edendada majanduslikku ja finantsilist lõimumist ELiga, kasutades selleks eelkõige ära tulevase assotsieerumislepingu võimalusi, mille eesmärk on jõuda poolte vahel põhjaliku ja laiaulatusliku vabakaubanduslepingu sõlmimiseni.
<SPEAKER ID="461" NAME="Jan Březina" AFFILIATION="PPE">
kirjalikult. - (CS) Euroopa Parlamendi delegatsiooni liikmena ELi-Armeenia, ELi-Azerbaidžaani ja ELi-Gruusia parlamentaarse koostöö komisjonides tunnen rahuolu otsuse üle anda Gruusiale makromajanduslikku finantsabi 46 miljonit eurot, et aidata kaasa Gruusia majanduse stabiliseerimisele ja katta vajadusi maksebilansi suhtes vastavalt kehtivas IMFi programmis sätestatule. On oluline, et vastastikkuse mõistmise memorandumis, laenulepingus ja toetuslepingus oleksid sätestatud asjakohased meetmed, mis lepitakse kokku Gruusia ametiasutustega ja mida Gruusia peab võtma, et vältida selle abiga seotud pettust, korruptsiooni ja muid seaduserikkumisi ning võidelda nende vastu. Rahaliste vahendite haldamise ja väljamaksmise suurema läbipaistvuse huvides peab vastastikkuse mõistmise memorandum, laenuleping ja toetusleping sätestama ka kontrollide võimaluse, mis tähendab komisjoni, kaasa arvatud Euroopa Pettusevastase Ameti kohapealseid kontrolle ja ülevaatusi. Lisaks sellele peame arvestama auditite, kaasa arvatud kontrollikoja pisteliste kohapealsete auditite võimalust.
<SPEAKER ID="461" NAME="Maria Da Graça Carvalho" AFFILIATION="PPE">
kirjalikult. - (PT) Mul on hea meel näha heaolu edendamise jõupingutusi väljaspool ELi piire, sest minu arvates on meie abi oluline selleks, et teatavad kolmandad riigid saaksid tegeleda oma maksebilansi kriisiga ja taastada välisvõla jätkusuutlikkus. Seetõttu ja pidades silmas 2008. aasta augusti relvastatud konflikti ning ülemaailmse finantskriisi tõttu esinenud majanduslikke ja sotsiaalseid probleeme, nõustun esitatud ettepanekuga Gruusiale täiendava makromajandusliku finantsabi andmise kohta, et toetada tema majandusliku stabiliseerumise protsessi ja katta maksebilansi vajadusi. Samuti leian, et see makromajanduslik abi avaldab positiivset mõju Gruusia suhetele liikmesriikidega, lisaks olulisele rollile, mida ta etendab riigi valitsuse reformide nõuetekohasel rakendamisel.
<SPEAKER ID="462" NAME="Edite Estrela" AFFILIATION="S&amp;D">
kirjalikult. - (PT) Hääletasin raporti poolt, sest minu arvates on Gruusiale antava makromajandusliku finantsabi teise osamakse eraldamine põhjendatud ja asjakohane. Kuigi Gruusia majandus on taastumas, aitab see täiendav abi Gruusial käsitleda Venemaaga toimunud konflikti ja ülemaailmse kriisi majanduslikke tagajärgi ning samuti toetaks valitsuse majandusreformide programmi.
<SPEAKER ID="462" NAME="Diogo Feio" AFFILIATION="PPE">
kirjalikult. - (PT) Gruusial esines hiljuti suuri probleeme, eriti pärast riigi ja Venemaa sõjalist konflikti Abhaasia ja Lõuna-Osseetia separatistlike piirkondade tõttu. Meil ei ole veel kaugeltki võimalik kaaluda riigi Euroopa Liiduga ühinemise võimalust, millele president Saakashvili on korduvalt vihjanud - see on nii, sest Gruusia ei vasta objektiivsetele nõuetele, mis võimaldaksid tal sellist soovi realiseerida. Seda arvestades on minu arvates kasulik, et Gruusia väljendab seda soovi ja püüab järgida Euroopa standardeid.
<P>
Sellest tulenevalt ja kuna tahetakse aidata riigil ületada tal pärast sõjalist konflikti esinenud majanduslikke ja sotsiaalseid raskusi, hääletan Gruusiale täiendava makromajandusliku finantsabi andmise poolt. Loodan, et seda abi kasutatakse elanikkonnale tõeliselt kasulikul viisil.
<SPEAKER ID="462" NAME="José Manuel Fernandes" AFFILIATION="PPE">
kirjalikult. - (PT) Raport puudutab Gruusiale täiendavat makromajanduslikku finantsabi andmist käsitlevat Euroopa Parlamendi ja nõukogu otsust. See on Euroopa Komisjoni otsus, millega nähakse ette 46 miljoni euro suurune abi sellele riigile seoses Venemaaga toimunud relvastatud konfliktiga. Olukorda halvendas veelgi ülemaailmne kriis. Kuna see on 2008. aastal tagatud abi teine osamakse, millega tahetakse aidata Gruusial täita rahalisi kokkuleppeid Euroopa finantsasutustega, samuti toetada selles riigis käimasolevaid majandusreforme, nõustun selle abiga ja hääletan selle poolt. Kuid loodan, et parlament ja nõukogu jõuavad peagi kokkuleppele selle abi rakendamise üle teostatava järelevalve metodoloogias, et meil kõigil oleks suurem meelerahu ELi rahaliste vahendite nõuetekohase kasutuse suhtes.
<SPEAKER ID="463" NAME="João Ferreira" LANGUAGE="PT">
Täiendava makromajandusliku finantsabi ettepaneku puhul jäävad kehtivateks ja asjakohasteks meie tähelepanekud kõnealusele riigile eelmise makromajandusliku finantsabi andmise otsuse kohta. Me alati toetame, et EL peab andma abi, olles solidaarne abi vajavate riikidega ning et see abi oleks suunatud projektidele, mis teenivad inimeste huve. Kuid ELi n-ö abi on näidanud, et sellel on vähe tegemist solidaarsusega. Suurettevõtete ja finantsasutuste ning suurriikide huvid prevaleerivad peaaegu alati solidaarsuse tõeliste ja tegelike huvide ees.
<P>
See ei ole teisiti Gruusia puhul. On oluline pidada silmas, et ettepandud finantsabi on eelkõige mõeldud Rahvusvahelise Valuutafondi (IMF) soovituste ja struktuurse kohanemise poliitika rahastamiseks: teisisõnu samade neoliberaalsete poliitikate jätkamiseks, mis viisid riigi praegusesse majandus- ja finantskriisi.
<SPEAKER ID="464" NAME="Monika Flašíková Beňová" AFFILIATION="S&amp;D">
kirjalikult. - Gruusias toimus järsk majanduslik langus pärast 2008. aasta augustis Venemaaga toimunud sõjalise konflikti puhkemist. Sellest tulenes tohutu otsene ja kaudne kahju, suur osa elanikkonnast asustati ümber. 2008. aasta sügisel puhkenud ülemaailmne finantskriis muutis olukorra Gruusias veelgi keerulisemaks. Ettepandud abi, mis on ELi kuni 500 miljoni euro suuruse põhjaliku paketi osa, eesmärk on toetada Gruusia taastumist pärast Venemaaga toimunud relvastatud konflikti ja samuti aidatakse sellega Gruusial käsitleda ülemaailmse majandus- ja finantskriisi tagajärgi. Abi tuleb eraldada riigieelarve puudujäägi rahastamiseks ja Gruusia abistamiseks teravate finantsprobleemidega toime tulemisel.
<SPEAKER ID="465" NAME="Sandra Kalniete" LANGUAGE="LV">
Euroopa Liidu kohustus on jätkata Gruusia abistamist, et see riik saaks areneda ja muutuda nüüdisaegseks demokraatlikuks riigiks, mis oleks eeskujuks teistele riikidele selles piirkonnas. Alates nn roosirevolutsioonist on Gruusia valitsus pidevalt viinud ellu demokraatlikke reforme, ajakohastades oma riiki ja tehes keerulisi ebapopulaarseid majandus- ja sotsiaalseid reforme, mis on vajalikud pikaajalises perspektiivis. Vastavalt Maailmapanga raporti "Doing Business 2010” indeksile on Gruusia ärikliima maailmas 12. kohal n-ö lihtsuse poolest. Selle indeksi kohaselt asuvad Gruusiast eespool vaid kolm Euroopa Liidu liikmesriiki. Riik on teinud märgatavaid edusamme korruptsiooniga võitlemisel, mis on oluline probleem kõikides endistes Nõukogu Liidu riikides.
<P>
Ma olen veendunud, et Gruusia on eeskujuks Kaukaasia piirkonna riikidel, ja ma ei karda öelda, et see riik võib olla eeskujuks ka mõnedele ELi liikmesriikidele, kellel puudub hetkel poliitiline julgus reformide elluviimiseks, mis sillutaks teed kasvule ja ajakohastamisele. Gruusiaga seotud probleemide lahendamisel ei tohi me unustada, et 20% Gruusia territooriumist on endiselt okupeeritud. Venemaa peab järgima oma kokkulepet Gruusia territoriaalse ühtsuse kohta ja Euroopa Liit peab pidevalt Venemaale meelde tuletama tema juhtpositsiooni selles.
<SPEAKER ID="465" NAME="Elisabeth Köstinger" AFFILIATION="PPE">
kirjalikult. - (DE) Majanduskriisi tõttu rängalt kannatanud Gruusiale makromajanduslikku finantsabi andmise toetamine tuleb heaks kiita. ELi lubatud raha on seotud selgete tingimustega ja see jõuab õigetesse valdkondadesse. See finantsabi koos IMFi rahastamisega aitab stabiliseerida riigieelarvet ning avaldab positiivset mõju ELi ja Gruusia suhetele.
<SPEAKER ID="465" NAME="Krzysztof Lisek" LANGUAGE="PL">
Hääletasin Gruusiale täiendava abi andmise poolt. See riik paistab silma idapartnerluses kaasatud teiste riikide hulgas oma igas valdkonnas tehtud reformide tõttu. Ma tunnen eriti heameelt selle üle, et Gruusiale täiendavat makromajanduslikku finantsabi käsitleva raportiga töötamisel kasutati lihtsustatud seadusandlikku menetlust, sest see kiirendas kogu protsessi ja muutis raporti üle hääletamise kiiremaks. Gruusia majandus on taastunud pärast Venemaa sõjalist sissetungi 2008. aastal ja tal on läinud väga hästi võrreldes teiste samasuguse suurusega riikidega ülemaailmse finantskriisi rasketel aegadel.
<P>
Alates nn roosirevolutsioonist on tehtud mitu reformi eesmärgiga liberaliseerida ja demokratiseerida süsteemi nii, et muuta see äritegevuse jaoks atraktiivsemaks ning võimaldada vabaturumajanduse ja demokraatliku ühiskonna tekkimist. Alates 2004. aastast on Gruusia astunud enneolematuid samme ettevõtete bürokraatliku koorma vähendamiseks. Maksusüsteem on reformitud, mis tingis eelarve tulude viiekordse suurenemise. Kokkuvõtteks on Gruusia avatud vabale ja tõketeta kaubandusele.
<P>
Gruusia on praktiliselt kõrvaldanud korruptsiooniohu riigiasutustes ja avalikus teenistuses avaliku sektori (prokuratuur, kohtud ja politsei) reformide ja poliitiliste reformide kaudu. Praegu peetakse Gruusiat dünaamiliselt areneva majandusega riigiks. Eelöeldut silmas pidades peaksime jätkama Gruusia kannustamist edasisele arengule, mitte üksnes nõuete kehtestamise, vaid ka abi andmisega.
<SPEAKER ID="466" NAME="Petru Constantin Luhan" AFFILIATION="PPE">
kirjalikult. - (RO) Gruusia on üks Euroopa Liidu partnerriikidest Euroopa partnerluspoliitika raames. Euroopa Liit on oluliselt huvitatud stabiilsuse tagamisest oma idapiiridel, mida saab saavutada majanduskasvu ja poliitilise julgeoleku kaudu. Gruusiale ettenähtud makromajandusliku finantsabi pakett on otsene vastus riigi majanduslikele ja sotsiaalsetele raskustele.
<P>
Kuigi Gruusia majandus on ilmutamas taastumise märke, on see endiselt habras ja haavatav ning vajab finantsstabiilsust. Viimasena, kuid mitte vähem tähtsamana, täiendab ELi antav makromajanduslik finantsabi IMFi ning rahvusvaheliste ja kahepoolsete rahastajate teisi finantsinstrumente ning abi, millega antakse Gruusiale lühiajalist makromajanduslikku toetust.
<SPEAKER ID="467" NAME="David Martin" AFFILIATION="S&amp;D">
kirjalikult. - Hääletasin Gruusiale täiendava makromajandusliku finantsabi andmist käsitleva Euroopa Parlamendi ja nõukogu otsuse ettepaneku resolutsiooni poolt.
<SPEAKER ID="468" NAME="Jean-Luc Mélenchon" LANGUAGE="FR">
Euroopa Liit on leidnud endale uue missiooni. Praegu teeb ta tohutuid kärpeid Rahvusvahelise Valuutafondi (IMF) sotsiaalsete vahendite osas euroala suhtes kohaldatava Euroopa Finantsstabiilsusfondi ja tõepoolest kogu ELi kaudu, andes makromajanduslikku finantsabi väljaspool ELi
<P>
Gruusia suhtes on IMF teada andnud, et ta ei jätka enam oma abi andmist. Seega ei ole enam vajadust rakendada IMFi kokkuhoiu plaani. Euroopa Liit sunnib aga sellele vaatamata Gruusiat selle makromajandusliku finantsabi kaudu jätkama plaani rakendamist. See ei ole aktsepteeritav! Ma hääletan vastu.
<SPEAKER ID="469" NAME="Andreas Mölzer" LANGUAGE="DE">
Gruusial on suuri finantsprobleeme pärast 2008. aastal toimunud relvastatud konflikti Venemaaga ja ülemaailmse finantskriisi mõju. Selle aasta jaanuaris kinnitas EL Gruusiale 46 miljoni euro suuruse abipaketi, millest 23 miljon eurot makstakse laenuna ja ülejäänud 23 miljonit eurot toetusena kõnealusele riigile. Nimetatud 46 miljonit eurot on osa ligikaudu 500 miljoni euro suurusest ELi finantsabipaketist, mille EL kiitis heaks 2008. aasta oktoobris. ELi makromajandusliku finantsabi teine osamakse - esimene osamakse maksti välja aastatel 2009-2010 - on mõeldud aitama Gruusial täita oma välisfinantseerimise nõuet ja selle suhtes kehtivad ranged tingimused. Esialgseid edumärke võis näha juba selles, et tegelik SKT kasvas 2010. aastal 6,3%, andes tunnistust majanduse elavnemisest.
<P>
Hoolimata sellest tuleb märkida, et on märke selle kohta, et raha ei kasutata piisavalt tõhusalt. See on lubamatu, arvestades enamiku ELi liikmesriikide eelarveolukorda. Kuigi ma põhimõtteliselt pooldan finantsabi, keeldusin hääletamisest lõplikul hääletusel.
<SPEAKER ID="470" NAME="RadvilMorkūnaitė-Mikulėnien" LANGUAGE="LT">
Toetan Euroopa Parlamendi otsust kinnitada komisjoni ettepanek täiendava 46 miljoni euro suuruse finantsabi eraldamiseks Gruusiale. See on oluline abi riigile, mis on lojaalne Euroopaga lõimumisele, mis aitab leevendada kahte negatiivset tagajärge Gruusia majandusele - sõjalist konflikti Venemaaga ning ülemaailmset majandus- ja finantskriisi. Selle abi pikaajalise elujõulisuse suurendamiseks peab komisjon aitama aktiivselt tagada eesmärgistatud kasutamist, eelkõige ELiga majandusliku ja sotsiaalse lõimumise edendamise meetmete kaudu, et see aitaks kaasa ELi ja Gruusia vahelise põhjaliku ja ulatusliku vabakaubanduslepingu sujuvale sõlmimisele.
<P>
Dialoog viisade küsimuses on järgmine meede, millel oleks selge stabiliseeriv mõju, mis samuti edendaks reforme. ELi ja Gruusia vahelised viisarežiimi lihtsustamise ja tagasivõtmise lepingud jõustusid 1. märtsil 2011 ja kujutavad tervitatavat esimest sammu. Usun, et komisjon esitab varsti hinnangu nende lepingute rakendamise kohta, nii et järgmisel ELi-Gruusia Koostöönõukogu kohtumisel oleks võimalik alustada läbirääkimisi viisaküsimustes edasise koostöö käigu kohta.
<SPEAKER ID="470" NAME="Maria do Céu Patrão Neves" AFFILIATION="PPE">
kirjalikult. - (PT) Euroopa Liidu makromajandusliku finantsabiga tahetakse aidata katta Gruusia välisrahastamise vajadusi, mis on tehtud kindlaks koostöös Rahvusvahelise Valuutafondiga (IMF) 1,17 miljardi USA dollari suuruses summas valmisoleva meetme kontekstis, mis kehtib alates 2008. aasta oktoobrist. Ettepandud abist antakse pool toetusena ja pool laenuna. Täiendav makromajanduslik finantstoetus aitaks Gruusial tegeleda Venemaaga toimunud konflikti ja maailmakriisi tagajärgedega ning toetaks samuti valitsuse majandusreformide programmi. Hääletasin raporti poolt, sest ma nõustun selle finantsabi ja samuti vajadusega, vaatamata finantsabi vastuolulisusele, selle abi rakendamise üle järelevalve teostamise mudeli tagamiseks, millega võimaldatakse parlamendil ja teistel institutsioonidel teada saada, kuidas neid vahendeid kasutatakse.
<SPEAKER ID="470" NAME="Paulo Rangel" AFFILIATION="PPE">
kirjalikult. - (PT) Hääletasin Gruusiale 46 miljoni euro suuruse täiendava makromajandusliku finantsabi andmise poolt, sest minu arvates on see vajalik, et aidata riigil saada üle sotsiaalsetest ja majanduslikest raskustest, mis tulenesid konfliktist Venemaaga.
<SPEAKER ID="471" NAME="Raül Romeva i Rueda" AFFILIATION="Verts/ALE">
kirjalikult. - Vastavalt meie hääletusele makromajandusliku finantsabi kohta viimase parlamendi koosseisu ametiaja jooksul tehti soovitus, et keelduksime praegusel juhul hääletamast, sest meie arvates ei ole makromajanduslik finantsabi kuigi abistav seni, kuni see on seotud IMFi poolt asjaomastes riikides juhitava mis tahes programmiga. Tõepoolest ei ole muud ELi-spetsiifilist finantseerimisstrateegiat peale standardse IMFi makromajanduslike majandusreformide kava. Teiselt poolt tunnistame, et Gruusial on vajadus rahastamise järele ja et selles küsimuses vastutab EL. Roheliste / Euroopa Vabaliidu fraktsioon hääletas lõpuks selle poolt.
<SPEAKER ID="472" NAME="Licia Ronzulli" LANGUAGE="IT">
Tänase raporti vastuvõtmine järgneb esimesel lugemisel vastuvõetud seisukohale ja kinnitab komisjoni väljendatud arvamust. Meie poolt hääletatud tekstis palutakse komisjonil esitada uus ettepanek juhul, kui ta kavatseb seda oluliselt muuta või asendada see uue tekstiga.
<SPEAKER ID="472" NAME="Niki Tzavela" LANGUAGE="EL">
Täiendav makromajanduslik finantsabi aitab Gruusial tegeleda ülemaailmse kriisiga, toetades valitsuse reformide programmi. Tegelikult vähendab see Gruusia majanduse lühiajalise rahastamise probleeme. Pidades silmas, et finantsabi on piiratud kestusega ühekordne abi, hääletasin Gruusiale täiendava makromajandusliku finantsabi andmist käsitleva Euroopa Parlamendi ja nõukogu otsuse ettepaneku poolt.
