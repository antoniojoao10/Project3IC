<CHAPTER ID="012">
Vysvetlenia hlasovania
<P>
Ústne vysvetlenia hlasovania
<SPEAKER ID="156" NAME="Daniel Hannan" AFFILIATION="ECR">
Miliarda sem, miliarda tam a čoskoro budeme hovoriť o skutočných peniazoch. Sumy, ktoré Európska únia vyčlenila na túto pomoc, prevyšujú domáce výdavky našich národných vlád. Len samotné Spojené kráľovstvo poskytlo doteraz 7 miliárd GBP pre Írsko a teraz ho majú požiadať o ďalšie 4,2 miliardy GBP pre Portugalsko.
<P>
Suma 7 miliárd GBP je viac ako celková hodnota všetkých domácich škrtov, ktoré sme urobili v oblasti sociálneho zabezpečenia - a to všetko pre politiku, ktorá teraz zjavne zlyháva. Keď sa pôvodne dohodla pomoc Grécku, povedali nám, že to bude stačiť na odradenie špekulantov, že Grécko si už teraz bude konkurencieschopne požičiavať na trhu a že ďalšia pomoc nebude potrebná. Teraz však vidíme, že Grécko otvorene rokuje o vyhlásení platobnej neschopnosti a o ďalších pôžičkách.
<P>
Je jasné, že tieto peniaze už neuvidíme. Je tiež jasné, že porušujeme zákon. Táto pomoc je podľa zmlúv nielen nepovolená, ale aj výslovne zakázaná, a čo je najhoršie, škodí prijímajúcim krajinám. Je to kšeft - Ponziho systém -, v ktorom vlády a banky mlčky schvaľujú poskytovanie peňazí európskym bankárom a držiteľom dlhopisov a pritom očakávajú, že to splatia obyčajní európski daňoví poplatníci. Írsko a Grécko si teraz musia požičiavať viac peňazí, aby ich poslali Portugalsku, kým zároveň Írsko a Portugalsko si musia požičiavať viac peňazí, aby ich poslali Grécku.
<P>
Dovoľte mi skončiť citátom nášho krajana Rudyarda Kiplinga.
<P>
"Preto je vždy lepšie povedať:
<P>
Nie, nie je normálne zaplatiť výpalné,
<P>
aj ak je tá suma smiešna a malicherná.
<P>
Budúcnosť národa, ktorý ho ľahko dá,
<P>
je plná útlaku a bude navždy čierna!"
<SPEAKER ID="157" NAME="Ashley Fox" AFFILIATION="ECR">
Dnes sme hlasovali o účtovnej závierke za rok 2009, v čase, keď vlády v celej Európe musia prijímať úsporné opatrenia: škrtajú sa výdavky a zvyšujú sa dane. V Európskej únii však Komisia každoročne žiada viac peňazí a Dvor audítorov každoročne odpovedá, že peniaze sa nepoužívajú správne.
<P>
Dvor audítorov konštatuje, že účtovná závierka za rok 2009, o ktorej sme práve hlasovali, je výrazne ovplyvnená chybou, a preto ma veľmi teší, že britskí konzervatívci a naši dobrí priatelia medzi európskymi konzervatívcami hlasovali proti absolutóriu za túto účtovnú závierku. EÚ by sa mala oveľa lepšie starať o peniaze daňových poplatníkov.
<SPEAKER ID="158" NAME="Syed Kamall" AFFILIATION="ECR">
Keď sa ma moji voliči pýtajú na rozpočet EÚ, nerozumejú jednej veci, najmä v ťažkých časoch, ktorými prechádzame, a to, prečo míňame všetky tie peniaze. Prečo EÚ v dobe, keď naša vláda musí robiť škrty a znižovať úroveň verejných výdavkov a vlády v celej EÚ musia robiť presne to isté, po prvé žiada viac peňazí na svoje rozpočty a svoj finančný výhľad a po druhé nemôže míňať peniaze, ktoré má, efektívne?
<P>
Ako pred chvíľou povedal náš kolega pán Fox, účtovná závierka EÚ za rok 2009 je plná chýb. Účtovná závierka nebola odsúhlasená už 15 rokov a po celý ten čas sa nás voliči pýtajú, prečo nehospodárime s ich peniazmi lepšie. Je čas, aby sme upratali. Čokoľvek si myslíte o Európskej únii, určite je pravda, že by sme mali peniaze daňových poplatníkov míňať rozumne.
<SPEAKER ID="160" NAME="Bruno Gollnisch" AFFILIATION="NI">
(FR) Hlasoval som proti udeleniu absolutória za plnenie rozpočtu Parlamentu, ani nie tak z finančných dôvodov, ako z politických dôvodov, pretože táto snemovňa je všetko možné, len nie Parlament. O ničom sa tu nerozpráva, nie je tu možnosť diskutovať, dokonca ani keď sú v stávke základné práva jedného z poslancov.
<P>
Okrem seba sa hanbím za našu inštitúciu. Topí sa v bahne politickej korektnosti. Neprebieha tu žiadna konfrontácia ideí. Neexistuje skutočná sloboda prejavu. Všetko je to konformizmus. Trávime čas prácou, ktorú by oveľa lepšie urobila technická agentúra zodpovedná za harmonizáciu noriem alebo predpisov, a inak sa hráme na Organizáciu Spojených národov. Bránite ľudské práva v Guatemale a Indonézii - kdekoľvek na svete, kde nemáte žiadnu súdnu právomoc. Nie ste schopní chrániť práva jedného zo svojich poslancov. Hanbím sa za tento Parlament. Je to zbytočný Parlament a Parlament zbytočných ľudí.
<SPEAKER ID="161" NAME="Hannu Takkula" AFFILIATION="ALDE">
(FI) Chcel by som povedať pár slov o rozpočte EÚ. V prvom rade si myslím, že je veľmi dôležité zabezpečiť, aby Európsky parlament míňal svoje peniaze transparentne a otvorene. V Európe skutočne prechádzame obdobím, keď všetky členské štáty musia robiť rozpočtové škrty a strážiť každý cent, takže my tiež musíme uplatňovať tie isté zásady. Je veľmi dôležité, aby vo všetkom, čo robíme, hrala významnú úlohu otvorenosť a transparentnosť.
<P>
Je však niekoľko malých oblastí - so zdanlivo nepatrnými dôsledkami -, kde chcel niekto robiť škrty. Podľa mňa tento druh kultúrnych služieb a kultúrnych ocenení, ako je napríklad cena LUX, ktoré by predstavovali úspory pár desiatok tisícov eur, nie je tou správnou oblasťou, kde treba sporiť. Vidíme totiž, že kultúra a kreatívny priemysel boli v poslednej dobe zdrojom rastu. Z tohto hľadiska je dôležité, aby sme sa pri škrtaní riadili názorom, že to nemáme robiť v oblastiach, ktoré sú zdrojmi rastu v Európskej únii, ale že namiesto toho treba znižovať byrokraciu, ktorá neprináša rast.
<P>
Napokon dúfam, že reformy v odmeňovaní, ktoré sa týkajú nás poslancov Parlamentu a ktoré boli schválené, sa budú uplatňovať všade, v každom členskom štáte Európskej únie súčasne. To preto, lebo som vyrozumel, že táto reforma bola založená na myšlienke, aby všetci poslanci Európskeho parlamentu dostávali rovnaký plat, a to by mali vziať do úvahy aj členské štáty vo svojich postupoch zdaňovania.
<SPEAKER ID="163" NAME="Jens Rohde" AFFILIATION="ALDE">
(DA) Dnes sme v Parlamente nemohli hlasovať o konečnom uznesení o Pakistane, ale ja by som veľmi rád zdôraznil, že považujem za veľmi rozumné a aktuálne, aby sme pomohli Pakistanu prekonať veľmi ťažkú situáciu, ktorej krajina čelí. EÚ poskytla Pakistanu 415 miliónov EUR ako núdzovú pomoc a to je dobré. Pozitívna je aj skutočnosť, že teraz vyvíjame iniciatívu na zrušenie ciel na niektoré významné vývozné výrobky z týchto oblastí, predovšetkým textilné výrobky a kožu. Robíme to preto, lebo naše skúsenosti v zásade ukazujú, že voľný obchod je dobrá vec. Musím však povedať, že zároveň považujem za poľutovaniahodné a trochu pokrytecké, že dávame aj neurčité sľuby a tvrdíme, že ak iniciatívy, ktoré vyvíjame vo vzťahu k Pakistanu, začnú fungovať, nebudeme v nich pokračovať. Opäť postavíme colné bariéry. Myslím si, že Parlament by mal prehodnotiť svoj názor na to, ako postupovať v tejto záležitosti. Preto je zrejme veľmi rozumné, že sme odložili hlasovanie o tomto uznesení.
<SPEAKER ID="164" NAME="Claudio Morganti" AFFILIATION="EFD">
(IT) Aj keď bolo hlasovanie odložené, naďalej som rozhodne proti tejto správe, pretože nechcem vidieť zánik odvetvia - textilného priemyslu -, ktoré bolo skutočnou hnacou silou a chrbticou hospodárstva mojej domoviny Toskánska.
<P>
Dnes umožňujeme rušenie ciel na textilné výrobky z Pakistanu: ďalej by mohla prísť na rad India a potom ktovie ktorý ďalší štát. To je výsledok nešťastnej obchodnej politiky Európskej únie. Európa už pomohla Pakistanu po povodniach sumou takmer pol miliardy eur. Zdá sa, že pomoc sa poskytuje čiastočne s cieľom zabrániť nebezpečným protidemokratickým tendenciám. Ak sa však nemýlim, najhľadanejší a najnebezpečnejší terorista v histórii sa skrýval v Pakistane. Naozaj o tom pakistanské úrady nevedeli? Oblasť Benátska tiež vlani postihli mimoriadne závažné povodne, ktoré ochromili mnohé miestne textilné podniky.
<P>
Uzavretím tejto dohody riskujeme, že všetko úsilie na obnovenie výroby úplne stratí zmysel. Zdá sa, že Európa sa zrieka výrobcov textilu, najmä tých najmenších, a všetko ovládajú veľkí výrobcovia, ktorí svoje závody premiestnili. My v Lige severu však budeme bojovať do konca, aby sme chránili a rozvíjali tento cenný zdroj pre naše územia.
<SPEAKER ID="165" NAME="Paul Murphy" AFFILIATION="GUE/NGL">
Šesť mesiacov po povodniach v Pakistane OSN hovorila o humanitárnej kríze obrovských rozmerov. Prešli ďalšie tri mesiace a reakcia EÚ a Svetovej obchodnej organizácie je ešte stále úplne nedostatočná.
<P>
Hlasoval som za poskytnutie núdzových obchodných preferencií Pakistanu na textil a ďalšie výrobky v EÚ s cieľom, aby tieto obchodné preferencie neboli len čisto symbolickým opatrením, ktoré naplní vrecká skorumpovaným elitám v Pakistane. Vyzývam na účinnú kontrolu zvýšeného príjmu zo strany demokratických odborových zväzov, aby sa zaistilo, že tieto peniaze budú smerovať na obnovu škôl a nemocníc v oblastiach postihnutých povodňami.
<P>
Na veľkú hrozbu pre kolektívne záujmy všetkých pracujúcich v Pakistane ma upozornil odborový zväz Progresívna federácia pracujúcich Pakistanu. Odmietam hanebný pokus a hrozbu zo strany vlády, že už nedovolí, aby sa odborové zväzy organizovali na vnútroštátnej úrovni.
<SPEAKER ID="167" NAME="Alfredo Antoniozzi" AFFILIATION="PPE">
(IT) Lisabonská zmluva zahŕňa priame zahraničné investície do zoznamu záležitostí patriacich do oblasti spoločnej obchodnej politiky. V súlade s článkom 3 Zmluvy o fungovaní Európskej únie má skutočne Únia výlučnú právomoc v tejto záležitosti.
<P>
Po nadobudnutí platnosti Lisabonskej zmluvy majú členské štáty aj naďalej značný počet dohôd s tretími krajinami, ktoré sa týkajú priamych zahraničných investícií. Ak chceme zabrániť kolízii týchto dohôd s pravidlami stanovenými Lisabonskou zmluvou, nezostáva nám nič iné, len zaviesť politiky a opatrenia, ktoré obsahuje správa pána Schlytera.
<P>
Prijatie opatrení na nahradenie existujúcich dohôd je jediným spôsobom, ako zaistiť vysokú úroveň ochrany investorov a zaistiť, že ich práva budú uznané a zaručené právnou istotou takýchto dohôd. Návrh určite ide týmto smerom a preto som zaň hlasoval.
<SPEAKER ID="168" NAME="Antonello Antinoro" AFFILIATION="PPE">
(IT) Hlasoval som za túto správu, pretože som absolútne presvedčený, že v čase veľkej krízy a hospodárskej neistoty potrebujeme kontrolu európskych investícií v zahraničí. V skutočnosti nadobudnutím platnosti novej zmluvy prechádza zodpovednosť za ochranu investícií z členských štátov na Úniu.
<P>
Dúfam však, že Komisia predloží v septembri správu, ktorou určí stratégiu v tejto oblasti. Musíme regulovať prechodnú fázu a je mimoriadne dôležité, aby sa prostredníctvom postupu udeľovania povolení bilaterálne investičné dohody (BID) uzavreté členskými štátmi dodržiavali a aby sa členským štátom za určitých podmienok umožnilo opätovne prerokovať existujúce BID alebo uzatvoriť tie, o ktorých rokujú, ako aj začať rokovania o ďalších dohodách.
<P>
Právna istota však zostáva relatívnym pojmom, pokiaľ sa nedokončí transformácia režimu ochrany investícií a nebudú stanovené dátumy skončenia platnosti jestvujúcich BID členských štátov. Preto je potrebné prechodné obdobie na riadenie tejto zmeny a s cieľom predísť právnemu vákuu príslušné nariadenie prenecháva riadenie zmlúv členským štátom.
<P>
V súvislosti s tým, čo som povedal, znovu zdôrazňujem nádej, že Komisia v krátkom čase určí vhodné stratégie.
<SPEAKER ID="170" NAME="Jens Rohde" AFFILIATION="ALDE">
(DA) Hlasovali sme dnes o poskytnutí sumy 46 miliónov EUR v rámci makrofinančnej pomoci Gruzínsku. Samozrejme, tieto finančné prostriedky nebudú poskytnuté bez stanovenia podmienok zodpovedného hospodárskeho riadenia a transparentnosti. Je to jednoznačne dôležité, ale rovnako dôležité je nezabúdať, že poskytnutie týchto peňazí je v našom vlastnom záujme, keďže Gruzínsko je veľmi dôležité z geopolitického hľadiska. Krajinu zasiahol dvojitý úder: najskôr to bola vojna s Ruskom v auguste 2008 a potom svetová finančná kríza. Stále trpí v dôsledku obchodného embarga zavedeného Ruskom. Je preto v záujme Európskej únie podporovať západne orientovanú vládu, ktorá je ochotná uskutočňovať reformy, a práve to sme urobili dnešným hlasovaním.
<SPEAKER ID="171" NAME="Adam Bielan" AFFILIATION="ECR">
(PL) Gruzínsko je strategicky dôležitá krajina, najmä z hľadiska štátov, ktoré ležia vo východnej časti Európskej únie. Okrem toho sa podieľa na programe Východného partnerstva, ktorý je zameraný na posilnenie spolupráce s členskými štátmi EÚ. Krajina kladie veľký dôraz na uplatňovanie proeuroatlantických politík.
<P>
Nedávny konflikt medzi Ruskom a Gruzínskom v auguste 2008 ukázal, aké je dôležité udržať túto krajinu vo sfére európskej politiky. Program makrofinančnej pomoci na posilnenie gruzínskeho hospodárstva, ktorý sa realizuje od roku 2009, je preto stále nesmierne dôležitý pre ďalší rozvoj dobrých politických a hospodárskych vzťahov, ale aj pokiaľ ide o národnú bezpečnosť. Preto úplne súhlasím s návrhom Európskej komisie týkajúcim sa vyčlenenia dodatočných finančných prostriedkov na granty a pôžičky s cieľom zlepšiť finančnú situáciu Gruzínska.
<P>
Písomné vysvetlenia hlasovania
<SPEAKER ID="173" NAME="Luís Paulo Alves" LANGUAGE="PT">
Hlasujem za tento návrh, pretože súhlasím s postupmi udeľovania absolutória, keďže navrhujú primerané rozpočtové prostriedky pre každý riadok.
<SPEAKER ID="173" NAME="Zigmantas Balčytis" LANGUAGE="LT">
Hlasoval som za túto správu a súhlasil som s rozhodnutím Európskeho parlamentu udeliť Súdnemu dvoru absolutórium za plnenie rozpočtu za rozpočtový rok 2009. Dvor audítorov v rámci prípravy výročnej správy za rozpočtový rok 2009 vykonal hĺbkové hodnotenie systémov dohľadu a kontroly na Súdnom dvore, ktoré zahŕňalo preskúmanie súvisiace s ľudskými zdrojmi a inými administratívnymi výdavkami. Výsledky tejto kontrolnej previerky boli vo všeobecnosti pozitívne s výnimkou poznámok k zmluve uzavretej na poskytovanie služieb. Súhlasím s názorom Dvora audítorov, že je potrebná lepšia príprava a koordinácia postupov verejného obstarávania zo strany Súdneho dvora. Súdny dvor sa stretol s ťažkosťami v súvislosti s náborom kvalifikovaných konferenčných tlmočníkov, ako aj s obmedzeniami týkajúcimi sa celého radu tlmočníckych techník, ktoré musel využívať, aby mohol z kvalitatívneho aj kvantitatívneho hľadiska uspokojiť všetky žiadosti o tlmočenie. Súhlasím s pánom spravodajcom, že Súdny dvor by mal o tejto záležitosti informovať v ďalších výročných správach vzhľadom na význam tlmočenia pre riadne fungovanie justičnej činnosti.
<SPEAKER ID="173" NAME="Lara Comi" LANGUAGE="IT">
Hlasovala som za udelenie absolutória za rozpočet Súdneho dvora na rok 2009, pretože sa domnievam, že jeho formálna a obsahová presnosť je výsledkom mimoriadne kompetentnej práce, ktorú vykonali všetci zamestnanci tejto inštitúcie.
<SPEAKER ID="173" NAME="Diogo Feio" LANGUAGE="PT">
Vítam dôkladnú analýzu, ktorú v tejto správe vykonal Dvor audítorov a vyzývam na sústavnú výmenu osvedčených postupov medzi inštitúciami, ako aj na efektívnu medziinštitucionálnu spoluprácu v oblasti vývoja a zavádzania integrovaného systému riadenia. Správa označuje určité okolnosti, ktoré ešte treba preskúmať, a ja dúfam, že budú riadne posúdené. Preto podporujem a vítam závery pána spravodajcu.
<SPEAKER ID="173" NAME="Giovanni La Via" LANGUAGE="IT">
Finančná kontrola plnenia rozpočtu Európskej únie sa uskutočňuje na troch úrovniach: vnútorná kontrola v rámci každej inštitúcie; vonkajšia kontrola, ktorú vykonáva Dvor audítorov EÚ, a postup udeľovania absolutória, ktorý vykonáva Európsky parlament. Dnešným hlasovaním je udelené absolutórium za plnenie rozpočtu Európskeho súdneho dvora za rozpočtový rok 2009. Hlasoval som za, pretože kontroly, ktoré vykonali Dvor audítorov a Výbor pre kontrolu rozpočtu, ukázali, že všetky transakcie boli vykonané úplne zákonným a správnym spôsobom.
<SPEAKER ID="174" NAME="David Martin" AFFILIATION="S&amp;D">
písomne. - Hlasoval som za udelenie absolutória Súdnemu dvoru, ale zároveň som zaznamenal zmiešané výsledky v oblasti urýchľovania konaní. Vítam zvýšenie počtu konaní, ktoré Súdny dvor skončil (377 rozsudkov a 165 uznesení v porovnaní s 333 rozsudkami a 161 uzneseniami v roku 2008), beriem na vedomie, že počet prejudiciálnych konaní bol doposiaľ najvyšší (302), a vítam pokles počtu konaní, ktoré ku koncu roka 2009 ešte neboli uzavreté (741 prebiehajúcich konaní v porovnaní so 768 konaniami na konci roka 2008). So znepokojením však konštatujem, že na Všeobecnom súde došlo v roku 2009 k poklesu počtu rozhodnutých vecí a k predĺženiu trvania konaní a v dôsledku toho - hoci počet nových konaní bol v roku 2009 nižší (568 nových konaní oproti 629 v roku 2008) - sa objem neuzavretých konaní naďalej zvyšuje (z 1178 prebiehajúcich konaní v roku 2008 na 1191 v roku 2009). Vítam tiež skutočnosť, že Súd pre verejnú službu uzavrel viac vecí než kedykoľvek predtým (155 vecí) a že priemerná dĺžka konaní bola 15,1 mesiaca v porovnaní so 17 mesiacmi v roku 2008.
<SPEAKER ID="174" NAME="Paulo Rangel" LANGUAGE="PT">
So zreteľom na vyhlásenie o vierohodnosti vedenia účtov a o zákonnosti a správnosti príslušných transakcií, ktoré poskytol Dvor audítorov v súlade s článkom 287 Zmluvy o fungovaní Európskej únie, som hlasoval za toto rozhodnutie o udelení absolutória tajomníkovi Súdneho dvora za plnenie rozpočtu Súdneho dvora za rozpočtový rok 2009.
<SPEAKER ID="175" NAME="Raül Romeva i Rueda" AFFILIATION="Verts/ALE">
písomne. - Týmto sa tajomníkovi Súdneho dvora udeľuje absolutórium za plnenie rozpočtu Súdneho dvora za rozpočtový rok 2009.
<SPEAKER ID="176" NAME="Licia Ronzulli" LANGUAGE="IT">
Dnešným uznesením Parlament udeľuje tajomníkovi Súdneho dvora absolutórium za plnenie rozpočtu Súdneho dvora za rozpočtový rok 2009. Parlament konštatuje, že Dvor audítorov v rámci prípravy výročnej správy za rozpočtový rok 2009 vykonal hĺbkové hodnotenie systémov dohľadu a kontroly na Súdnom dvore, u európskeho ombudsmana a u európskeho dozorného úradníka pre ochranu údajov, ktoré zahŕňalo preskúmanie dodatočnej vzorky transakcií zahŕňajúcich platby súvisiace s ľudskými zdrojmi a inými administratívnymi výdavkami.
<SPEAKER ID="177" NAME="Zigmantas Balčytis" LANGUAGE="LT">
Hlasoval som za túto správu a súhlasil som s rozhodnutím udeliť európskemu ombudsmanovi absolutórium za plnenie rozpočtu za rozpočtový rok 2009. Dvor audítorov v rámci prípravy výročnej správy za rozpočtový rok 2009 vykonal hĺbkové hodnotenie systémov dohľadu a kontroly na Súdnom dvore, u ombudsmana a u európskeho dozorného úradníka pre ochranu údajov, ktoré zahŕňalo preskúmanie dodatočnej vzorky transakcií zahŕňajúcich platby súvisiace s ľudskými zdrojmi a inými administratívnymi výdavkami. Dvor audítorov zistil, že ombudsman neschválil všeobecné ustanovenia o postupoch pre prijímanie dočasných zamestnancov, hoci podľa príslušného článku podmienok zamestnávania ostatných zamestnancov Európskej únie sa vyžaduje, aby tak urobila každá inštitúcia. Súhlasím s pánom spravodajcom, že toto nekonanie by mohlo mať vplyv na veľkú časť zamestnancov ombudsmana, keďže väčšinu schválených pracovných miest tvoria dočasné miesta. Ombudsman by mal informovať o dosiahnutom pokroku v tejto oblasti vo svojej výročnej správe o činnosti. Dvor audítorov vo svojej výročnej správe uviedol, že audit nedal podnet na žiadne ďalšie významné pripomienky týkajúce sa ombudsmana.
<SPEAKER ID="177" NAME="Lara Comi" LANGUAGE="IT">
Hlasovala som za udelenie absolutória za rozpočet európskeho ombudsmana na rok 2009, pretože pri zohľadnení správy o jeho činnosti a mojich zistení o tejto činnosti sa domnievam, že účtovné postupy sa dodržiavali, celkové riadenie sa dá považovať za dobré a že v nadchádzajúcich rokoch dokážeme zlepšiť tie aspekty, ktoré sa teraz považujú za kontroverzné.
<SPEAKER ID="177" NAME="Diogo Feio" LANGUAGE="PT">
Vítam závery auditu vo výročnej správe Dvora audítorov. Vítam aj zavedenie kľúčových ukazovateľov výkonnosti do ročného plánu riadenia, ako aj skutočnosť, že ciele na rok 2009 boli splnené, a tiež rozhodnutie ombudsmana zverejniť výročné vyhlásenie o záujmoch ombudsmana na svojej internetovej stránke. Na záver súhlasím so závermi pána spravodajcu a chválim kvalitu výročnej správy o činnosti ombudsmana a vítam začlenenie informácií o následných opatreniach prijatých počas roka v súvislosti s predošlými rozhodnutiami Parlamentu o absolutóriu.
<SPEAKER ID="177" NAME="Giovanni La Via" LANGUAGE="IT">
V prvom rade by som chcel poďakovať pánovi spravodajcovi Rivellinimu za vynikajúcu prácu počas celého postupu udeľovania absolutória. V dnešnom hlasovaní som podporil žiadosť o udelenie absolutória za plnenie všeobecného rozpočtu Európskej únie za rozpočtový rok 2009, oddiel VIII - Európsky ombudsman. Po dôkladnom posúdení rozpočtu ombudsmana Dvor audítorov, ktorý je zodpovedný za externú finančnú kontrolu, vyhlásil, že získal primeranú istotu o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne. Oceňujem tiež rozhodnutie ombudsmana zverejniť výročné vyhlásenie o záujmoch ombudsmana aj na svojej internetovej stránke a rád by som sa pridal k pochvale kvality výročnej správy o činnosti, ktorú predložil ombudsman, zo strany Dvora audítorov.
<SPEAKER ID="178" NAME="David Martin" AFFILIATION="S&amp;D">
písomne. - Hlasoval som za udelenie absolutória ombudsmanovi a s uspokojením konštatujem, že v roku 2009 bol ombudsman schopný pomôcť s takmer 77 % všetkých sťažností a že 70 % šetrení vybavil za menej ako rok, a vítam skutočnosť, že priemerná dĺžka šetrenia sa znížila na 9 mesiacov (z 13 mesiacov v roku 2008).
<SPEAKER ID="178" NAME="Paulo Rangel" LANGUAGE="PT">
So zreteľom na vyhlásenie o vierohodnosti vedenia účtov a zákonnosti a správnosti príslušných transakcií, ktoré poskytol Dvor audítorov v súlade s článkom 287 Zmluvy o fungovaní Európskej únie, som hlasoval za toto rozhodnutie o udelení absolutória európskemu ombudsmanovi za plnenie jeho rozpočtu za rozpočtový rok 2009.
<SPEAKER ID="179" NAME="Raül Romeva i Rueda" AFFILIATION="Verts/ALE">
písomne. - Týmto sa európskemu ombudsmanovi udeľuje absolutórium za plnenie rozpočtu za rozpočtový rok 2009.
<SPEAKER ID="180" NAME="Licia Ronzulli" LANGUAGE="IT">
Dnešným uznesením Parlament udeľuje európskemu ombudsmanovi absolutórium za plnenie rozpočtu za rozpočtový rok 2009. Chcela by som zdôrazniť, že Parlament víta skutočnosť, že v roku 2009 bol ombudsman schopný pomôcť s takmer 77 % sťažností a že 70 % šetrení vybavil za menej ako rok. Vítame aj skutočnosť, že priemerná dĺžka šetrenia sa znížila na deväť mesiacov (v porovnaní s 13 mesiacmi v roku 2008).
<SPEAKER ID="181" NAME="Zigmantas Balčytis" LANGUAGE="LT">
Hlasoval som za túto správu a súhlasil som s rozhodnutím udeliť európskemu dozornému úradníkovi pre ochranu údajov (EDPS) absolutórium za plnenie rozpočtu za rozpočtový rok 2009. Dvor audítorov vo svojej výročnej správe uviedol, že audit nezistil žiadne významné nedostatky týkajúce sa EDPS. V priebehu prípravy výročnej správy za rozpočtový rok 2009 uskutočnil Dvor audítorov hĺbkové posúdenie systémov dohľadu a kontroly u EDPS. Zahŕňalo to preskúmanie dodatočnej vzorky transakcií vrátane platieb týkajúcich sa ľudských zdrojov a ostatných administratívnych výdavkov. Dvor audítorov zistil, že za určitých okolností môže nastať riziko nesprávnych platieb zamestnancom EDPS. Podporujem návrh Dvora audítorov, aby boli zamestnanci EDPS povinní predkladať v príslušných intervaloch dokumenty potvrdzujúce ich osobnú situáciu a aby EDPS zlepšil svoj systém včasného sledovania a kontroly týchto dokumentov.
<SPEAKER ID="181" NAME="Lara Comi" LANGUAGE="IT">
Hlasovala som za udelenie absolutória európskemu dozornému úradníkovi pre ochranu údajov (EDPS) za plnenie rozpočtu za rozpočtový rok 2009, pretože napriek skutočnosti, že niektoré údaje boli kontroverzné a menej transparentné než sa požaduje, EDPS preukázal ochotu zaviazať sa k zavedeniu ďalších procesov následného overovania od roku 2011.
<SPEAKER ID="181" NAME="Diogo Feio" LANGUAGE="PT">
Vítam závery auditu Dvora audítorov, ktorý vo svojej výročnej správe konštatuje, že audit nedal podnet na žiadne ďalšie významné pripomienky. Vítam aj každoročné uverejnenie vyhlásení o finančných záujmoch volených členov inštitúcie, ktoré obsahuje relevantné informácie o platených pozíciách a činnostiach alebo o profesijných činnostiach podliehajúcich oznamovacej povinnosti. Napokon vítam záver pána spravodajcu o požiadavke voči európskemu dozornému úradníkovi pre ochranu údajov, aby do svojej najbližšej výročnej správy o činnosti (za rozpočtový rok 2010) zahrnul kapitolu s podrobnými informáciami o opatreniach prijatých počas roka v nadväznosti na rozhodnutia Parlamentu o absolutóriu.
<SPEAKER ID="182" NAME="David Martin" AFFILIATION="S&amp;D">
písomne. - Hlasoval som za udelenie absolutória európskemu dozornému úradníkovi pre ochranu údajov (EDPS), ale beriem na vedomie zistenia Dvora audítorov, že EDPS nezaviedol systém následného overovania v prípade potreby, ako sa to vyžaduje v nariadení o rozpočtových pravidlách, a že normy vnútornej kontroly prijaté EDPS nestanovujú, aby sa výnimky zo štandardných finančných postupov riadne zaznamenávali v centrálnom registri.
<SPEAKER ID="182" NAME="Paulo Rangel" LANGUAGE="PT">
So zreteľom na vyhlásenie o vierohodnosti vedenia účtov a zákonnosti a správnosti príslušných transakcií, ktoré poskytol Dvor audítorov v súlade s článkom 287 Zmluvy o fungovaní Európskej únie, som hlasoval za toto rozhodnutie o udelení absolutória európskemu dozornému úradníkovi pre ochranu údajov za plnenie jeho rozpočtu za rozpočtový rok 2009.
<SPEAKER ID="183" NAME="Raül Romeva i Rueda" AFFILIATION="Verts/ALE">
písomne. - Týmto sa európskemu dozornému úradníkovi pre ochranu údajov udeľuje absolutórium za plnenie rozpočtu za rozpočtový rok 2009.
<SPEAKER ID="184" NAME="Licia Ronzulli" LANGUAGE="IT">
Dnešným uznesením Parlament udeľuje európskemu dozornému úradníkovi pre ochranu údajov absolutórium za plnenie rozpočtu za rozpočtový rok 2009. Chcem zdôrazniť, že Parlament víta skutočnosť, že v priebehu prípravy výročnej správy za rozpočtový rok 2009 uskutočnil Dvor audítorov hĺbkové posúdenie systémov dohľadu a kontroly na Súdnom dvore.
<SPEAKER ID="185" NAME="Zigmantas Balčytis" LANGUAGE="LT">
Hlasoval som za túto správu. Dvor audítorov opäť upriamuje pozornosť Európskeho parlamentu na veľký objem prenosov nevyužitých finančných prostriedkov v prípade viacerých agentúr počas rozpočtového roka 2009. Súhlasím s pánom spravodajcom, že dotknuté agentúry by mali zvýšiť úsilie o zlepšenie finančného a rozpočtového plánovania a programovania. Rovnako sa domnievam, že výdavky agentúr by mali byť predvídateľné a malo by sa nájsť riešenie, ktoré by bolo v súlade so zásadou ročnej platnosti rozpočtu Únie. Agentúry by mali posilniť svoje vnútorné kontroly a zaistiť, aby sa správne plnili zmluvy a uplatňovali postupy verejného obstarávania. Navyše je dôležité riadne zaručiť nezávislosť zamestnancov a expertov agentúry. Komisia by mala poskytnúť Parlamentu podrobný prehľad kritérií, ktoré sa uplatňujú s cieľom zabezpečiť nezávislosť prijímaných zamestnancov. Súhlasím s tým, že každá agentúra by mala zostaviť viacročný pracovný program v súlade so stratégiou Únie v odvetví, v ktorom pôsobí. Viacročný pracovný program je dôležitý, pretože agentúre umožňuje lepšie organizovať svoje činnosti, lepšie posúdiť riziko týchto činností a uskutočniť účinné organizačné opatrenia s cieľom realizovať svoju stratégiu.
<SPEAKER ID="185" NAME="Lara Comi" LANGUAGE="IT">
Hlasovala som za udelenie absolutória za výkonnosť, finančné hospodárenie a kontrolu agentúr EÚ za rozpočtový rok 2009, pretože správu považujem za objektívnu, serióznu a nezávislú. Kritické problémy sú primerane zdôraznené, rovnako ako kladné prvky.
<P>
So správami tejto úrovne, pokiaľ sa ich obsah v nasledujúcich rokoch rozvíja, kvalita administratívy EÚ môže iba rásť a tým sa zužuje priestor na sťažnosti kritikov Európskej únie.
<SPEAKER ID="185" NAME="Diogo Feio" LANGUAGE="PT">
V niekoľkých uplynulých rokoch bezprecedentne vzrástol počet agentúr, takže veľmi dôležitú úlohu zohráva medziinštitucionálna pracovná skupina pre agentúry, rovnako ako pripravovaná osobitná správa Dvora audítorov so štúdiou o výkonnosti týchto agentúr a s porovnávacou analýzou ich nákladov. Dôležité je spomenúť množstvo nedostatkov, ktoré zistil Dvor audítorov, a potrebu rýchlo znížiť ich rozsah.
<P>
Preto súhlasím s pánom spravodajcom, že je potrebné, aby agentúry zlepšili transparentnosť odhadov a zodpovednosť za projekty, posilnili postupy schvaľovania verejného obstarávania pri rozhodovaní o financovaní a vypracúvaní pracovných programov, odstraňovali chyby vznikajúce pri prijímaní zamestnancov a zvyšovali objektívnosť a transparentnosť prijímania a aby uplatňovali a dodržiavali nariadenie o rozpočtových pravidlách, ktoré sa na ne vzťahuje.
<P>
Na záver by som chcel zablahoželať pánovi spravodajcovi k jeho práci a vyzvať všetky agentúry, aby vzali do úvahy závery, ktoré boli prijaté.
<SPEAKER ID="185" NAME="Bruno Gollnisch" LANGUAGE="FR">
Európsky parlament každý rok prijíma správu o európskych agentúrach, ktorá sprevádza rozpravy o rozpočtovom absolutóriu. A každý rok je to rovnaké zistenie: mrhanie, nedostatky v postupoch prijímania zamestnancov a verejného obstarávania, prenosy a rušenia mnohých rozpočtových prostriedkov... Nie je potrebné odhaliť podvod, ako v Európskom hospodárskom a sociálnom výbore, aby sme prišli k záveru o zlom riadení.
<P>
Parlament však zakaždým predstiera, že vidí pokrok, a udelí absolutórium. Čo je však ešte horšie, nikdy nespochybňuje politiku outsourcingu voči týmto agentúram zo strany Komisie, ktorá, zdá sa, je menej zameraná na efektívne vykonávanie politík Európskej únie ako na to, že poskytuje každému veľkému mestu v Únii jeho vlastný malý podiel na európskych inštitúciách. Otravná otázka, či sú tieto agentúry efektívne a užitočné, žiaľ, zostáva rok čo rok nezodpovedaná.
<P>
Zopár agentúr, ktoré analyzujú svoju výkonnosť, to robí v súlade s postupmi a procesmi, ktoré im boli uložené, a nie vo vzťahu ku konkrétnym výsledkom. Agentúry sú užitočné predovšetkým... agentúram. Preto sme odmietli udeliť absolutórium mnohým z nich a zdržali sme sa pri hlasovaní o sprievodných uzneseniach.
<SPEAKER ID="185" NAME="Cătălin Sorin Ivan" AFFILIATION="S&amp;D">
písomne. - Podporujem správu pána Georgiosa Stavrakakisa o výkonnosti, finančnom hospodárení a kontrole agentúr EÚ, pretože zdôrazňuje najmä potrebu nabádať agentúry, aby vypracovali a následne pravidelne aktualizovali prehľadnú tabuľku s opisom svojich finančných tokov a povinností účastníkov finančných operácií a prevádzkových aktérov. Navyše pripomína agentúram, že je dôležité, aby riadne zaručili nezávislosť svojich zamestnancov a expertov. Celkovo argumentuje pre konštruktívnejší a transparentnejší postup.
<SPEAKER ID="185" NAME="Giovanni La Via" LANGUAGE="IT">
Oceňujem prácu, ktorú vykonal spravodajca pán Stavrakakis a všetci ostatní, ktorí sa podieľali na príprave textov týkajúcich sa udeľovania absolutória za rozpočtový rok 2009. Všeobecne môžeme povedať, že výsledky dosiahnuté v roku 2009 sú lepšie ako predchádzajúce výsledky. Je však pravda, že aj čo sa týka terajšieho rozpočtového roka, Dvor audítorov zaznamenal v prípade viacerých agentúr veľký objem prenosov a rušení prevádzkových rozpočtových prostriedkov a vysoký počet presunov. Niektoré agentúry vykazovali aj veľa nedostatkov v postupoch verejného obstarávania. Pri posudzovaní a hodnotení je určite potrebné plne brať do úvahy súčasný kontext vážnej hospodárskej krízy, ale dôležité je zdôrazniť aj potrebu celkového zlepšenia v oblasti riadenia dotácií.
<SPEAKER ID="186" NAME="Monica Luisa Macovei" AFFILIATION="PPE">
písomne. - Hlasovala som za správu o absolutóriu za plnenie rozpočtu za rozpočtový rok 2009: výkonnosť, finančné hospodárenie a kontrola agentúr EÚ s cieľom priznať, že fungovanie všetkých agentúr EÚ treba ďalej zlepšovať. Postup udeľovania absolutória za rozpočtový rok 2009 odhalil, že sú potrebné okamžité kroky v oblasti transparentnosti a efektívnosti. Pre zvýšenie transparentnosti v agentúrach EÚ musí všetkých 21 agentúr a Komisia zverejniť zoznam všetkých zmlúv uzavretých aspoň za posledné tri roky, ako aj správu o zamestnancoch, ktorí menia pracovné miesta z jednej agentúry do druhej, a čo najskôr prijať prísnejšie pravidlá týkajúce sa konfliktu záujmov.
<P>
Pre budúce postupy udeľovania absolutória by mal okrem toho riaditeľ každej agentúry EÚ dať Parlamentu k dispozícii svoju správu z útvaru pre vnútorný audit. S cieľom podporiť vyššiu efektívnosť v oblasti fungovania a výdavkov agentúr EÚ treba skutočne zvážiť možnosť zlúčenia správnych rád agentúr, ktoré pôsobia v príbuzných oblastiach. Komisia by navyše mala predložiť hodnotenie uskutočniteľnosti zlúčenia agentúr EÚ s prelínajúcimi sa činnosťami.
<SPEAKER ID="187" NAME="David Martin" AFFILIATION="S&amp;D">
písomne. - Hlasoval som za túto správu, ale som znepokojený zisteniami Dvora audítorov, že viaceré agentúry mali nedostatky v postupoch verejného obstarávania. Vyzývam agentúry, aby posilnili svoje vnútorné kontroly a zaistili správne plnenie zmlúv a uplatňovanie postupov verejného obstarávania. Parlament nie je pripravený akceptovať chronickú neschopnosť zaviesť taký systém kontroly, ktorý včas zabráni neustálym chybám oslabujúcim zákonnosť a správnosť transakcií agentúry alebo ich včas odhalí.
<P>
Nalieham v tejto súvislosti na agentúry, aby:
<P>
zlepšili transparentnosť odhadov a zodpovednosť za projekty;
<P>
posilnili svoje postupy schvaľovania verejného obstarávania pri rozhodovaní o financovaní a vypracúvaní pracovných programov;
<P>
zabezpečili zrozumiteľné zverejnenie informácií o výnimkách vo svojich výročných správach o činnosti;
<P>
zabezpečili primerané riešenie prípadných nezrovnalostí;
<P>
vypracovali následné kontroly a podávali o nich správy.
<SPEAKER ID="188" NAME="Véronique Mathieu" LANGUAGE="FR">
Hlasovala som za správu o absolutóriu za plnenie rozpočtu za rozpočtový rok 2009: výkonnosť, finančné hospodárenie a kontrola agentúr EÚ. Ak chceme, aby Parlament zodpovedne plnil svoju úlohu orgánu pre udeľovanie absolutória, poslanci Európskeho parlamentu musia mať prístup ku komplexnejším a podrobnejším informáciám o rozpočtovom a finančnom riadení agentúr. Berieme na vedomie, že zodpovednosť je spoločná, ale zdá sa, že je aj oslabená. Preto Európska komisia, napriek tomu, že má zastúpenie v správnych radách, nám na prípade účtovných chýb Európskej policajnej akadémie pripomína, že agentúra je subjekt s právnou subjektivitou a plnou administratívnou autonómiou, ktorá zahŕňa finančnú autonómiu. Správna rada však niekedy deleguje samotnú administratívnu zodpovednosť na výkonného riaditeľa. Napokon, Európsky parlament rozhoduje o udelení alebo neudelení absolutória agentúre na základe veľmi stručných správ externého audítora a závisí od dobrej vôle výkonného riaditeľa, či dostane doplnkové informácie. Myslím si, že je nevyhnutné zaplniť medzeru v právnych predpisoch o správach útvaru pre vnútorný audit o agentúrach a navrhnúť riešenie, ktoré poskytne Parlamentu skutočné právomoci.
<SPEAKER ID="189" NAME="Raül Romeva i Rueda" AFFILIATION="Verts/ALE">
písomne. - Beriem na vedomie, že Dvor audítorov opäť upriamuje pozornosť na veľký objem prenosov a rušenia prevádzkových rozpočtových prostriedkov v prípade viacerých agentúr počas rozpočtového roka 2009. Ďalej beriem na vedomie existenciu nevyužitých rozpočtových položiek a vysoký počet presunov v prípade niektorých agentúr a vyzývam dotknuté agentúry, aby zvýšili úsilie o zlepšenie finančného a rozpočtového plánovania a programovania.
<SPEAKER ID="190" NAME="Zigmantas Balčytis" LANGUAGE="LT">
Hlasoval som za túto správu a súhlasím s tým, že Európsky parlament by mal odložiť svoje rozhodnutie o udelení absolutória za plnenie rozpočtu Európskej policajnej akadémie za rozpočtový rok 2009. Dvor audítorov vo svojej správe opäť vzniesol výhrady voči zákonnosti a správnosti príslušných transakcií. Akadémia neustále porušuje nariadenie o rozpočtových pravidlách, pokiaľ ide o pravidlá verejného obstarávania. Podstatná časť celkového rozpočtu akadémie vykazuje nezrovnalosti. Dvor audítorov zistil vážne nedostatky v rámci administratívnych a finančných pravidiel týkajúcich sa výdavkov na organizovanie kurzov a seminárov, ktoré predstavujú podstatnú časť prevádzkových výdavkov akadémie. Súhlasím s pánom spravodajcom, ktorý považuje za neprijateľné, že revidované rozpočtové nariadenie akadémie nikdy nenadobudlo účinnosť a v dôsledku toho boli všetky podpísané pracovné zmluvy nezákonné. V záujme zvýšenia transparentnosti by mala akadémia poskytnúť priamy prístup k svojmu rozpočtu, čo by malo zahŕňať zoznam zmlúv a rozhodnutí o verejnom obstarávaní, a tieto informácie by mali byť zverejnené na internetovej stránke akadémie.
<SPEAKER ID="190" NAME="Lara Comi" LANGUAGE="IT">
Hlasovala som proti udeleniu absolutória Európskej policajnej akadémii za rok 2009, ako to navrhoval pán spravodajca, pretože ani mňa nepresvedčili nezvyčajné postupy uplatňované v kontrolovanom období. Domnievam sa, že potrebujeme viac podrobností, ktoré by nám poskytli dôkladnejšie a podrobnejšie vysvetlenie preukazujúce správnosť účtovnej závierky.
<SPEAKER ID="190" NAME="Marielle De Sarnez" LANGUAGE="FR">
Už druhý rok za sebou sme nemohli udeliť absolutórium Európskej policajnej akadémii za rozpočtový rok 2009. Viacročný akčný plán, ktorý bol navrhnutý po zistení problémov s riadením agentúry, nie je prehľadný a monitorovacia správa nám neumožňuje správne pochopenie zavedených opatrení. Akadémia nepochybne pracovala lepšie v roku 2010 po odchode bývalého riaditeľa Ulfa Göranssona, ktorého vyšetroval Európsky úrad pre boj proti podvodom (OLAF) a Dvor audítorov v súvislosti s jeho nezvyčajnými, vskutku podvodnými výdavkami. Stále je však neprijateľné, že táto agentúra, založená v roku 2006, ešte len má začať s plnením kritérií dobrej správy. Musíme premyslieť celú štruktúru Európskej policajnej akadémie, ktorá je zjavne príliš malá na to, aby fungovala nezávisle, vzhľadom na zložité pravidlá, ktoré musí dodržiavať ako agentúra. Musíme si tiež položiť otázku, prečo by agentúra, ktorej úlohou je organizovať výcvikové semináre pre policajných dôstojníkov členských štátov, mala mať svoje riaditeľstvo a nemala byť radšej pričlenená k Europolu, Európskemu policajnému úradu so sídlom v Haagu, ktorý každý chváli za jeho efektívne služby.
<SPEAKER ID="190" NAME="Giovanni La Via" LANGUAGE="IT">
Týmto hlasovaním Európsky parlament rozhodol neudeliť absolutórium za plnenie rozpočtu Európskej policajnej akadémie za rozpočtový rok 2009, ale odložiť rozhodnutie. Naše rozhodnutie je v zásade založené na posúdení Dvora audítorov, ktorý vydal stanovisko s výhradou v súvislosti so zákonnosťou a správnosťou príslušných transakcií rozpočtu Európskej policajnej akadémie z dôvodu skutočnosti, že postupy verejného obstarávania nezodpovedali ustanoveniam nariadenia o rozpočtových pravidlách. Preto podporujem požiadavku, aby akadémia a jej správna rada do 30. júna 2011 informovali orgán udeľujúci absolutórium o prijatých opatreniach a zlepšeniach vykonaných v súvislosti so všetkými nesprávnymi a/alebo neúplnými bodmi, ktoré sa vyskytli v priebehu tohto postupu.
<SPEAKER ID="191" NAME="Monica Luisa Macovei" AFFILIATION="PPE">
písomne. - Správa o absolutóriu Európskej policajnej akadémii za rok 2009 stanovuje odklad udelenia absolutória. Hlasovala som za túto správu, aby sme uznali štrukturálne problémy, ktorým akadémia čelí už mnoho rokov.
<P>
Za rozpočtový rok 2009 takmer polovica peňazí prenesených na rok 2009 nebola použitá a 43 % rozpočtu na rok 2009 bolo prenesených na rok 2010. Európsky dvor audítorov uviedol, že plnenie rozpočtu akadémie brzdia vážne a opakované nedostatky v jeho programovaní a monitorovaní. Navyše sa zistili vážne a opakované porušenia pravidiel verejného obstarávania: päť postupov verejného obstarávania - v celkovej hodnote 455 111 EUR - nespĺňalo pravidlá. Obavy naďalej vyvoláva aj otázka transparentnosti, keďže pokračujú nezrovnalosti ovplyvňujúce výber zamestnancov.
<P>
Podobne považujem za neprijateľné nedostatočné vyšetrovanie bývalého riaditeľa v súvislosti s jeho zodpovednosťou za používanie rozpočtových prostriedkov akadémie na financovanie súkromných výdavkov. Preto som za zlúčenie akadémie s Europolom, čo je najlepší spôsob, ako dosiahnuť väčšiu efektívnosť výdavkov a riešenie štrukturálnych a chronických problémov akadémie.
<SPEAKER ID="191" NAME="Véronique Mathieu" LANGUAGE="FR">
Hlasovala som za odloženie rozhodnutia o udelení absolutória za rozpočtový rok 2009: Dvor audítorov opäť vzniesol výhrady voči zákonnosti a správnosti príslušných transakcií v účtovníctve za rozpočtový rok 2009. Dvor audítorov zistil najmä vážne nedostatky v presadzovaní finančných pravidiel pri verejnom obstarávaní a pravidiel týkajúcich sa výdavkov na organizovanie kurzov. Správa konštatuje, že platobné rozpočtové prostriedky zodpovedajúce 43 % celkového rozpočtu sa preniesli do roku 2010, čo je v rozpore so zásadou ročnej platnosti rozpočtu. Chceli by sme, aby agentúra informovala Parlament o prijatých opatreniach a vykonaných zlepšeniach, a vyzývame Dvor audítorov, aby vykonal osobitný audit vykonávania akčného plánu Európskej policajnej akadémie. Spolu so svojimi kolegami navrhujem, aby sa akadémia zlúčila s Europolom v Haagu. Mám pochybnosti o schopnosti akadémie riešiť štrukturálne problémy spojené s jej malou veľkosťou, premiestnením jej sekretariátu do Bramshillu (70 km od Londýna) a jej vysokými nákladmi na riadenie.
<SPEAKER ID="191" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskej policajnej akadémie (EPC) za rozpočtový rok 2009 a zohľadnení odpovedí akadémie som hlasoval za toto rozhodnutie, ktorým sa odkladá udelenie absolutória riaditeľovi EPC za plnenie rozpočtu EPC za rozpočtový rok 2009.
<SPEAKER ID="192" NAME="Raül Romeva i Rueda" AFFILIATION="Verts/ALE">
písomne. - Týmto sa odkladá uzavretie účtov Európskej policajnej akadémie za rozpočtový rok 2009.
<SPEAKER ID="193" NAME="Licia Ronzulli" LANGUAGE="IT">
Dnešným uznesením Európsky parlament odložil rozhodnutie o udelení rozpočtového absolutória riaditeľovi Európskej policajnej akadémie. Dvor audítorov vo svojich výročných správach o absolutóriu za roky 2006 a 2007 vzniesol výhrady voči zákonnosti a správnosti príslušných transakcií rozpočtu Európskej policajnej akadémie preto, lebo postupy verejného obstarávania neboli v súlade s ustanoveniami nariadenia o rozpočtových pravidlách. Parlament je znepokojený najmä skutočnosťou, že Dvor audítorov poukázal na vážne nedostatky v rámci administratívnych a finančných pravidiel týkajúcich sa výdavkov na organizovanie kurzov a seminárov, ktoré predstavujú podstatnú časť prevádzkových výdavkov akadémie.
<SPEAKER ID="194" NAME="Angelika Werthmann" LANGUAGE="DE">
Hlasovala som za odloženie udelenia absolutória. Vzhľadom na neslávnu históriu finančného riadenia Európskej policajnej akadémie je nevyhnutné vykonať dôkladnú revíziu. V tejto súvislosti tiež považujem za poľutovaniahodné, že diskusia o - podľa môjho názoru rozumnom - začlenení akadémie do Europolu opäť utíchla.
<SPEAKER ID="195" NAME="Zigmantas Balčytis" LANGUAGE="LT">
Hlasoval som za túto správu a súhlasím s rozhodnutím Európskeho parlamentu udeliť absolutórium za plnenie rozpočtu Prekladateľského strediska pre orgány Európskej únie za rozpočtový rok 2009. Dvor audítorov usúdil, že ročná účtovná závierka za rozpočtový rok 2009 je spoľahlivá a že príslušné transakcie sú zákonné a správne. Vítam zámer strediska vykonať priebežné hodnotenie svojej stratégie na obdobie rokov 2008 - 2012. Súhlasím s pánom spravodajcom, že stredisko by malo v záujme splnenia kritérií SMART ďalej rozvíjať hodnotenie svojej výkonnosti prostredníctvom lepších väzieb medzi svojimi strategickými činnosťami a činnosťami plánovanými v pracovnom programe a prieskumu ukazovateľov pre monitorovanie výkonnosti. Stredisko by tiež malo podniknúť účinnejšie kroky na zabezpečenie stáleho rastu výdavkov vo svojom rozpočte.
<SPEAKER ID="195" NAME="Lara Comi" LANGUAGE="IT">
Hlasovala som za udelenie rozpočtového absolutória Prekladateľskému stredisku pre orgány Európskej únie za rok 2009, pretože v tejto správe som našla vysokú presnosť, veľkú transparentnosť a výraznú orientáciu na výsledky.
<SPEAKER ID="195" NAME="Diogo Feio" LANGUAGE="PT">
Vítam pripomienky pána spravodajcu a súhlasím s nimi a blahoželám Prekladateľskému stredisku pre orgány Európskej únie za jeho prácu. Vítam aj rozhodnutie strediska vykonať priebežné hodnotenie svojej stratégie na obdobie rokov 2008 - 2012 a blahoželám stredisku k výborným výsledkom, keď sa objem prekladateľských služieb zvýšil o 41 % oproti roku 2008.
<SPEAKER ID="195" NAME="Giovanni La Via" LANGUAGE="IT">
V prvom rade chcem poďakovať pánovi spravodajcovi za vynikajúcu prácu, ktorú urobil. Ako je známe, finančná kontrola plnenia rozpočtu Spoločenstva sa uskutočňuje na troch úrovniach: vnútorná kontrola v rámci každej inštitúcie; vonkajšia kontrola, ktorú vykonáva Európsky dvor audítorov; a postup udeľovania absolutória, ktorý vykonáva Európsky parlament. Dnešné hlasovanie uzavrelo postup finančnej kontroly udelením absolutória za plnenie rozpočtu Prekladateľského strediska pre orgány Európskej únie za rok 2009, ktorého účtovná závierka je zákonná a správna. Na záver by som chcel stredisku zablahoželať k tomu, že Dvoru audítorov predložilo porovnanie činností uskutočnených počas rokov 2008 a 2009, čo umožňuje orgánu udeľujúcemu absolutórium lepšie medziročné zhodnotenie výkonnosti strediska.
<SPEAKER ID="196" NAME="David Martin" AFFILIATION="S&amp;D">
písomne. - Hlasoval som za udelenie absolutória prekladateľskému stredisku. Vyzývam však stredisko, aby prijalo účinnejšie opatrenia s cieľom riešiť otázku neustále sa zvyšujúceho rozpočtového prebytku. Beriem skutočne na vedomie, že stredisko má v rozpore s nariadením (ES) č. 2965/94 už niekoľko rokov kumulatívny rozpočtový prebytok, ktorý v roku 2009 predstavoval sumu 24 000 000 EUR, pričom v roku 2008 dosahoval sumu 26 700 000 EUR, v roku 2006 sumu 16 900 000 EUR, v roku 2005 sumu 10 500 000 EUR a v roku 2004 sumu 3 500 000 EUR. Konštatujem, že tento prebytok vyplýva najmä z nepresných prognóz týkajúcich sa počtu žiadostí o preklad, ktoré stredisku zasielajú klienti. Vítam však iniciatívu strediska vrátiť za rok 2009 svojim klientom sumu 11 000 000 EUR a zdôrazňujem, že v roku 2007 už stredisko podobným spôsobom vrátilo svojim klientom sumu 9 300 000 EUR.
<SPEAKER ID="196" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Prekladateľského strediska pre orgány Európskej únie za rozpočtový rok 2009 a zohľadnení odpovedí strediska som hlasoval za toto rozhodnutie, ktorým sa riaditeľovi Prekladateľského strediska pre orgány Európskej únie udeľuje absolutórium za plnenie rozpočtu strediska za rozpočtový rok 2009.
<SPEAKER ID="197" NAME="Raül Romeva i Rueda" AFFILIATION="Verts/ALE">
písomne. - Týmto sa riaditeľovi Prekladateľského strediska pre orgány Európskej únie udeľuje absolutórium za plnenie rozpočtu strediska za rozpočtový rok 2009.
<SPEAKER ID="198" NAME="Licia Ronzulli" LANGUAGE="IT">
Dnešným uznesením Európsky parlament udelil rozpočtové absolutórium za rok 2009 riaditeľovi Prekladateľského strediska pre orgány Európskej únie. Európsky parlament víta skutočnosť, že stredisko vykoná priebežné hodnotenie svojej stratégie na obdobie rokov 2008 - 2012, vyzýva však stredisko, aby v záujme splnenia kritérií SMART ďalej rozvíjalo hodnotenie svojej výkonnosti prostredníctvom lepších väzieb medzi svojimi strategickými činnosťami a činnosťami plánovanými v pracovnom programe a prieskumu ukazovateľov pre monitorovanie výkonnosti.
<SPEAKER ID="199" NAME="Angelika Werthmann" LANGUAGE="DE">
Hlasovala som za udelenie absolutória. Prekladateľské stredisko bolo založené v roku 1994 s cieľom riešiť problémy spojené s viacjazyčným charakterom EÚ, ktorý je jednou zo základných čŕt Únie a dôkazom jej kultúrnej rozmanitosti. Agentúra je finančne sebestačná na základe platieb inštitúcií a orgánov za poskytované služby. Európsky dvor audítorov vyhlásil, že získal primeranú istotu o tom, že ročná účtovná závierka za rok 2009 je zákonná a správna.
<SPEAKER ID="200" NAME="Zigmantas Balčytis" LANGUAGE="LT">
Podporil som túto správu a rozhodnutie udeliť absolutórium za plnenie rozpočtu Európskeho strediska pre rozvoj odborného vzdelávania za rozpočtový rok 2009. Dvor audítorov usúdil, že ročná účtovná závierka strediska za rozpočtový rok 2009 je spoľahlivá a že príslušné transakcie sú zákonné a správne. Stredisko má v úmysle vypracovať v roku 2011 Ganttove diagramy pre všetky hlavné prevádzkové činnosti. Tieto diagramy poskytujú prehľad o tom, aký čas strávi každý zamestnanec na danom projekte, a podporujú prístup zameraný na dosahovanie výsledkov. V roku 2009 stredisko zaviedlo systém merania výkonnosti v súvislosti so svojimi strednodobými prioritami stanovenými na obdobie rokov 2009 - 2011 a svojím ročným pracovným programom. Zavedenie systému merania výkonnosti pomôže stredisku riadiť a hodnotiť dosah, efektívnosť, účinnosť a relevantnosť svojej činnosti. Súhlasím s pánom spravodajcom, že stredisko by malo naďalej zlepšovať programovanie a monitorovanie a dodržiavať zásadu ročnej platnosti rozpočtu. Okrem toho musí stredisko účinnejšie dodržiavať zásady špecifikácie a transparentnosti rozpočtu.
<SPEAKER ID="200" NAME="Lara Comi" LANGUAGE="IT">
Hlasovala som za udelenie absolutória za plnenie rozpočtu Európskeho strediska pre rozvoj odborného vzdelávania za rok 2009, pretože stredisko spravovalo svoje finančné prostriedky zodpovedne a v súlade s predchádzajúcimi predpokladmi.
<SPEAKER ID="201" NAME="Edite Estrela" LANGUAGE="PT">
Hlasovala som za správu o absolutóriu za plnenie rozpočtu Európskeho strediska pre rozvoj odborného vzdelávania za rozpočtový rok 2009, keďže prispieva ku kontrole spôsobu využívania finančných prostriedkov európskymi inštitúciami. V záujme efektívnejšieho finančného hospodárenia v budúcnosti by stredisko malo predložiť porovnanie činností uskutočnených počas prebiehajúceho roka a činností uskutočnených v predchádzajúcom roku s cieľom umožniť orgánu udeľujúcemu absolutórium účinnejšie medziročné zhodnotenie výkonnosti strediska.
<SPEAKER ID="201" NAME="Diogo Feio" LANGUAGE="PT">
Teší ma, že Dvor audítorov označil príslušné transakcie ročnej účtovnej závierky strediska za rozpočtový rok 2009 za zákonné a správne. Blahoželám stredisku k tomu, že v roku 2009 zaviedlo systém merania výkonnosti a do svojich postupov prijímania zamestnancov zaviedlo zmeny v nadväznosti na pripomienky Dvora audítorov v správe z roku 2009. Prispelo to k zvýšeniu transparentnosti. Vítam pripomienky pána spravodajcu a súhlasím s nimi a blahoželám Európskemu stredisku pre rozvoj odborného vzdelávania k jeho práci.
<SPEAKER ID="201" NAME="Giovanni La Via" LANGUAGE="IT">
Dnešným hlasovaním som podporil žiadosť o udelenie rozpočtového absolutória za rok 2009 Európskemu stredisku pre rozvoj odborného vzdelávania. Dvor audítorov, ktorý je zodpovedný za externú finančnú kontrolu, na základe dôkladného hodnotenia účtovnej závierky strediska vyhlásil, že získal primeranú istotu o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne. Chcem tiež oceniť prácu európskeho strediska, ktoré ako prvé v roku 2009 dobrovoľne uskutočnilo pilotný audit etického rámca.
<SPEAKER ID="202" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskemu stredisku pre rozvoj odborného vzdelávania. Blahoželám stredisku k tomu, že v roku 2009 zaviedlo systém merania výkonnosti v súvislosti so svojimi strednodobými prioritami stanovenými na obdobie rokov 2009 - 2011 a svojím ročným pracovným programom, ako aj k tomu, že zaviedlo súbor ukazovateľov výkonnosti na sledovanie dosiahnutého pokroku a meranie výstupov, výsledkov a dosahu. Domnievam sa predovšetkým, že zavedenie systému merania výkonnosti pomôže stredisku riadiť a hodnotiť dosah, efektívnosť, účinnosť a relevantnosť svojej činnosti. Okrem toho sa domnievam, že tento systém by mohol priniesť ďalšie zlepšenia rozpočtu zostavovaného podľa činností a dôslednejšie sledovanie platobných rozpočtových prostriedkov s cieľom predchádzať prenášaniu rozpočtových prostriedkov.
<SPEAKER ID="203" NAME="Raül Romeva i Rueda" AFFILIATION="Verts/ALE">
písomne. - Týmto sa riaditeľovi Európskeho strediska pre rozvoj odborného vzdelávania udeľuje absolutórium za plnenie rozpočtu strediska za rozpočtový rok 2009.
<SPEAKER ID="203" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskeho strediska pre rozvoj odborného vzdelávania za rozpočtový rok 2009 a zohľadnení odpovedí strediska som hlasoval za toto rozhodnutie, ktorým sa riaditeľovi Európskeho strediska pre rozvoj odborného vzdelávania udeľuje absolutórium za plnenie rozpočtu strediska za rozpočtový rok 2009.
<SPEAKER ID="204" NAME="Licia Ronzulli" LANGUAGE="IT">
Dnešným uznesením Európsky parlament udeľuje rozpočtové absolutórium riaditeľovi Európskeho strediska pre rozvoj odborného vzdelávania za plnenie rozpočtu strediska za rok 2009. Európsky parlament vyjadruje spokojnosť s vyhlásením Dvora audítorov, že príslušné transakcie ročnej účtovnej závierky strediska za rozpočtový rok 2009 sú zákonné a správne.
<SPEAKER ID="205" NAME="Angelika Werthmann" LANGUAGE="DE">
Hlasovala som za udelenie absolutória. Európsky dvor audítorov mohol potvrdiť, že ročná účtovná závierka za rok 2009 je zákonná a správna. Stredisko, ktoré bolo založené v roku 1975 a vykonáva analýzy systémov odborného vzdelávania a tiež poskytuje informácie pre politiku, výskum a prax v tejto oblasti, je potrebné viac než kedykoľvek predtým v tejto dobe, keď vznikajú obavy v súvislosti s úrovňou vzdelávania a hroziacim nedostatkom kvalifikovanej pracovnej sily. Prehodnotiť by sa mala iba jeho vzdialená základňa v Grécku, ktorá vytvára potrebu mať kontaktnú kanceláriu v Bruseli.
<SPEAKER ID="206" NAME="Zigmantas Balčytis" LANGUAGE="LT">
Hlasoval som za túto správu a podporil som rozhodnutie Európskeho parlamentu udeliť absolutórium za plnenie rozpočtu Agentúry pre kontrolu rybného hospodárstva Spoločenstva za rozpočtový rok 2009. Dvor audítorov usúdil, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. V roku 2010 agentúra prijala viacročný pracovný program na roky 2011 - 2015. Tento dokument je dôležitý, pretože agentúre umožňuje uskutočniť účinné organizačné opatrenia s cieľom realizovať svoju stratégiu a dosahovať svoje ciele. Súhlasím s pánom spravodajcom, že agentúra by mala uviesť porovnanie činností uskutočnených počas roka, za ktorý sa absolutórium udeľuje, a činností uskutočnených v predchádzajúcom rozpočtovom roku s cieľom umožniť Európskemu parlamentu uskutočniť účinnejšie medziročné zhodnotenie výkonnosti agentúry. Agentúra by mala zlepšiť svoj ročný pracovný program tak, že do neho zahrnie konkrétne a merateľné ciele na úrovni politiky, ako aj na úrovni prevádzkových činností. Agentúra by mala napraviť aj nedostatky v plánovaní prijímania zamestnancov.
<SPEAKER ID="207" NAME="Izaskun Bilbao Barandica" LANGUAGE="ES">
Hlasovala som za udelenie absolutória za plnenie rozpočtu Agentúry pre kontrolu rybného hospodárstva Spoločenstva za rozpočtový rok 2009 po prečítaní analýzy, ktorú robí Dvor audítorov a v ktorej sa konštatuje, že transakcie agentúry sú zákonné a správne. Z jej činnosti by som zdôraznila prijatie viacročného pracovného programu.
<SPEAKER ID="206" NAME="Lara Comi" LANGUAGE="IT">
Hlasovala som za udelenie rozpočtového absolutória Agentúre pre kontrolu rybného hospodárstva Spoločenstva za rok 2009, pretože oceňujem správnosť, prehľadnosť a transparentnosť účtovnej závierky a efektívnosť vyplývajúcu zo zrozumiteľného a realizovateľného plánovania.
<SPEAKER ID="207" NAME="Diogo Feio" AFFILIATION="PPE">
písomne. - (PT) Tešia ma rozhodnutia podrobne uvedené v správe Dvora audítorov, že príslušné transakcie sú zákonné a správne. Blahoželám Agentúre pre kontrolu rybného hospodárstva Spoločenstva k prijatiu viacročného pracovného programu na roky 2011 - 2015, ktorý umožní lepšiu organizáciu a realizáciu navrhovaných cieľov, ako aj k vytvoreniu funkcie vnútorného auditu, čo je mechanizmus vnútorného auditu určený na poskytovanie podpory a poradenstva výkonnému riaditeľovi agentúry a jej vedeniu.
<P>
Vítam pripomienky pána spravodajcu a súhlasím s nimi a blahoželám Agentúre pre kontrolu rybného hospodárstva Spoločenstva k jej práci.
<SPEAKER ID="208" NAME="João Ferreira" LANGUAGE="PT">
Zavádzanie kontrolných a inšpekčných opatrení v súvislosti s uplatňovaním spoločnej politiky rybného hospodárstva vo výhradnej hospodárskej zóne členských štátov by malo byť v ich právomoci. Členské štáty by preto mali dostať primeranú a dostatočnú podporu, ku ktorej by mala prispieť Európska únia.
<P>
Nepopierame, že je potrebné, aby existovali spôsoby, ako môžu jednotlivé členské štáty spolupracovať, spájať sa a koordinovať svoju činnosť pri kontrole a boji proti nezákonnému rybolovu, boli sme však skeptickí v tom, aký prínos bude mať vytvorenie Agentúry pre kontrolu rybného hospodárstva Spoločenstva, pretože sa domnievame, že niektoré z jej právomocí kolidujú s právomocami členských štátov. To je centralizácia, ktorá okrem iného nie je výhodná z hľadiska potrebnej účinnosti kontrolnej činnosti.
<P>
Vyjadrili sme svoj nesúhlas aj v súvislosti s reprezentatívnosťou správnej rady agentúry, jej prevádzkovým modelom a nadmernou váhou, ktorú v nej má Európska komisia, predovšetkým z hľadiska systému hlasovania. Navyše teraz konštatujeme, že hoci má agentúra vyčlenený rozpočet vo výške 10 100 000 EUR (rozpočtový rok 2009), členským štátom sa už odopiera možnosť, že by sa príspevok EÚ k financovaniu kontrolnej činnosti mohol zvýšiť v súlade s návrhom, ktorý sme nedávno predložili v Parlamente a ktorý, žiaľ, väčšina zamietla.
<SPEAKER ID="209" NAME="Ilda Figueiredo" LANGUAGE="PT">
Zavádzanie kontrolných a inšpekčných opatrení v súvislosti s uplatňovaním spoločnej politiky rybného hospodárstva vo výhradnej hospodárskej zóne členských štátov by malo byť v ich právomoci. Členské štáty by preto mali dostať primeranú a dostatočnú podporu, ku ktorej by mala prispieť Európska únia.
<P>
Nepopierame, že je potrebné, aby existovali spôsoby, ako môžu jednotlivé členské štáty spolupracovať, spájať sa a koordinovať svoju činnosť pri kontrole a boji proti nezákonnému rybolovu, boli sme však skeptickí v tom, aký prínos bude mať vytvorenie Agentúry pre kontrolu rybného hospodárstva Spoločenstva, pretože sa domnievame, že niektoré z jej právomocí kolidujú s právomocami členských štátov. To je centralizácia, ktorá okrem iného nie je výhodná z hľadiska potrebnej účinnosti kontrolnej činnosti.
<P>
Vyjadrili sme svoj nesúhlas aj v súvislosti s reprezentatívnosťou správnej rady agentúry, jej prevádzkovým modelom a nadmernou váhou, ktorú v nej má Európska komisia, predovšetkým z hľadiska systému hlasovania.
<P>
Navyše teraz konštatujeme, že hoci má agentúra vyčlenený rozpočet vo výške 10 100 000 EUR (rozpočtový rok 2009), členským štátom sa už odopiera možnosť, že by sa príspevok EÚ k financovaniu kontrolnej činnosti mohol zvýšiť v súlade s návrhom, ktorý sme nedávno predložili v Parlamente a ktorý, žiaľ, väčšina zamietla.
<SPEAKER ID="209" NAME="Pat the Cope Gallagher" LANGUAGE="GA">
Agentúra pre kontrolu rybného hospodárstva Spoločenstva bola založená v roku 2005, aby sa zabezpečilo dodržiavanie pravidiel spoločnej politiky rybného hospodárstva členskými štátmi. Táto agentúra, ktorá má sídlo v meste Vigo v Španielsku, je veľmi dôležitá z hľadiska kontroly v oblasti rybného hospodárstva a koordinácie medzi členskými štátmi. Podľa môjho názoru je dobré, že agentúra prijala viacročný pracovný program na obdobie rokov 2011 - 2015, ako sa odporúča v stratégii Európa 2020.
<P>
Viacročný pracovný program prispeje k regionálnej spolupráci a združovaniu prostriedkov na základe realizačných plánov, čím sa zlepší nákladová efektívnosť. Vítam rozhodnutie Dvora audítorov udeliť absolutórium a je zrejmé, že Výbor pre rybné hospodárstvo, ktorý prijal moje stanovisko k tejto otázke, má rovnaký názor.
<SPEAKER ID="209" NAME="Juozas Imbrasas" LANGUAGE="LT">
Podporil som tento dokument, keďže príslušný výbor sa rozhodol schváliť účtovnú závierku Agentúry pre kontrolu rybného hospodárstva Spoločenstva za rozpočtový rok 2009. Dvor audítorov vyhlásil, že získal primeranú istotu o tom, že ročná účtovná závierka za rozpočtový rok 2009 je spoľahlivá a že príslušné transakcie sú zákonné a správne. Agentúra by však mala napraviť nedostatky pri plánovaní svojich činností tak, aby boli postupy zostavovania rozpočtu v budúcnosti dostatočne prísne a odstránili akúkoľvek potrebu zvyšovať a/alebo znižovať objem rozpočtových prostriedkov v jej rozpočtových položkách. Agentúra navyše zatiaľ nevypracovala viacročný pracovný program. Preto sa domnievam, že je potrebné brať do úvahy aktuálne zistenia.
<SPEAKER ID="209" NAME="Giovanni La Via" LANGUAGE="IT">
Dvor audítorov aj Výbor pre kontrolu rozpočtu vydali kladné vyhlásenie o plnení rozpočtu Agentúry pre kontrolu rybného hospodárstva Spoločenstva. Z toho dôvodu Parlament dnes hlasoval za udelenie rozpočtového absolutória za rok 2009. Vykonané kontroly ukázali, že rozpočet agentúry je spoľahlivý a že príslušné transakcie sú zákonné a správne Chcem však poukázať na prítomnosť nedostatkov, predovšetkým v plánovaní prijímania zamestnancov. V tejto súvislosti dúfam, že je možné dosiahnuť rýchle zlepšenie postupov, ktoré sa týkajú budúcich rozpočtových rokov.
<SPEAKER ID="210" NAME="David Martin" AFFILIATION="S&amp;D">
písomne. - Hlasoval som za udelenie absolutória Agentúre pre kontrolu rybného hospodárstva Spoločenstva. Vyzývam však výkonného riaditeľa agentúry, aby si v plnom rozsahu splnil svoj záväzok zahrnúť do svojej správy adresovanej orgánu udeľujúcemu absolutórium a zhrňujúcej obsah správy útvaru pre vnútorný audit (IAS) všetky odporúčania (vrátane tých, ktoré by agentúra mohla prípadne odmietnuť) a všetky kroky prijaté v nadväznosti na ne. Vyzývam preto výkonného riaditeľa agentúry, aby poskytol informácie o obsahu štyroch "veľmi dôležitých" odporúčaní IAS a o činnosti agentúry v súvislosti s nimi.
<SPEAKER ID="210" NAME="Maria do Céu Patrão Neves" LANGUAGE="PT">
Táto správa udeľuje absolutórium za účtovnú závierku Agentúry pre kontrolu rybného hospodárstva Spoločenstva za jej činnosť v roku 2009, čím obnovuje absolutórium udelené Európskym parlamentom 5. mája 2010 za plnenie rozpočtu agentúry za rozpočtový rok 2008.
<P>
Keďže Dvor audítorov získal primeranú istotu, že ročná účtovná závierka za rozpočtový rok 2009 je spoľahlivá a že príslušné transakcie sú zákonné a správne, a keďže delegácia Výboru pre rybné hospodárstvo navštívila Agentúru pre kontrolu rybného hospodárstva Spoločenstva v júni 2010 a bola veľmi spokojná s jej celkovým stavom, najmä s plnením spoločných realizačných plánov, domnievam sa, že Parlament by mal prijať túto správu.
<SPEAKER ID="210" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Agentúry pre kontrolu rybného hospodárstva Spoločenstva za rozpočtový rok 2009 a zohľadnení odpovedí agentúry som hlasoval za toto rozhodnutie, ktorým sa výkonnému riaditeľovi agentúry udeľuje absolutórium za plnenie rozpočtu agentúry za rozpočtový rok 2009.
<SPEAKER ID="211" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Agentúry pre kontrolu rybného hospodárstva Spoločenstva udeľuje absolutórium za plnenie rozpočtu agentúry za rozpočtový rok 2009.
<SPEAKER ID="212" NAME="Licia Ronzulli" LANGUAGE="IT">
Dnešným uznesením Európsky parlament udeľuje rozpočtové absolutórium za rok 2009 výkonnému riaditeľovi Agentúry pre kontrolu rybného hospodárstva Spoločenstva. Európsky parlament blahoželá agentúre k prijatiu viacročného pracovného programu na roky 2011 - 2015 a zdôrazňuje význam takého dokumentu, ktorý agentúre umožňuje prijať účinné organizačné opatrenia s cieľom realizovať svoju stratégiu a dosahovať svoje ciele.
<SPEAKER ID="213" NAME="Angelika Werthmann" LANGUAGE="DE">
Hlasovala som za udelenie absolutória. Európsky dvor audítorov vyhlásil, že získal primeranú istotu o tom, že ročná účtovná závierka za rozpočtový rok 2009 je zákonná a správna. Preskúmanie viacročného pracovného programu, ktoré sa uskutočnilo v roku 2010, ako aj začiatok iniciatívy na preskúmanie rozpočtového postupu agentúry ma presvedčili, že Agentúra pre kontrolu rybného hospodárstva Spoločenstva realizuje odporúčania, ktoré dostala. Pokiaľ ide o činnosť agentúry, ktorá bola založená v roku 2005, vykonáva dôležitú, ba až zásadnú prácu vzhľadom na to, že sa nepodarilo dosiahnuť žiaden z cieľov dohodnutých v roku 2002, a vzhľadom na skutočnosť, že doterajšia spoločná politika rybného hospodárstva sa považuje za zlyhanie. Agentúra bude v blízkej budúcnosti nenahraditeľná vzhľadom na šokujúcu skutočnosť, že 88 % populácie rýb v EÚ je postihnutých nadmerným rybolovom.
<SPEAKER ID="214" NAME="Vilija Blinkevičiūt" LANGUAGE="LT">
Hlasovala som za túto správu a podporila som rozhodnutie Európskeho parlamentu udeliť absolutórium za plnenie rozpočtu Európskej agentúry pre bezpečnosť letectva za rozpočtový rok 2009. Dvor audítorov usúdil, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. Súhlasím s pánom spravodajcom, že agentúra by mala posúdiť možnosť zavedenia Ganttovho diagramu do plánovania všetkých svojich prevádzkových činností v záujme rýchleho zaznamenávania času, ktorý jednotliví zamestnanci strávia na jednom projekte, a podpory prístupu zameraného na dosahovanie výsledkov. Okrem toho musí agentúra zaviesť štruktúru prevádzkového rozpočtu založenú na činnostiach s cieľom vytvoriť jasné prepojenie medzi pracovným programom a finančnými prognózami a zlepšiť monitorovanie a vykazovanie výkonnosti. Agentúra by mala uviesť porovnanie činností uskutočnených počas roka, za ktorý sa absolutórium udeľuje, a činností uskutočnených v predchádzajúcom rozpočtovom roku s cieľom umožniť Európskemu parlamentu uskutočniť účinnejšie medziročné zhodnotenie výkonnosti agentúry. Okrem toho musí byť ku každému ročnému rozpočtu pripojená správa o nevyčerpaných rozpočtových prostriedkoch prenesených z predchádzajúcich rokov, v ktorej bude vysvetlené, prečo tieto rozpočtové prostriedky neboli použité a ako a kedy sa použijú. Agentúra stále vykazuje nedostatky pri postupoch výberu zamestnancov, ktoré ohrozujú transparentnosť týchto postupov. Súhlasím s tým, že agentúra musí informovať Európsky parlament o opatreniach, ktoré prijala s cieľom napraviť túto situáciu a zabezpečiť väčšiu transparentnosť postupov výberu zamestnancov.
<SPEAKER ID="214" NAME="Lara Comi" LANGUAGE="IT">
Hlasovala som za udelenie absolutória za všeobecný rozpočet Európskej agentúry pre bezpečnosť letectva za rok 2009, pretože napriek zjavne pochybnému riadeniu dostupných finančných prostriedkov Dvor audítorov usúdil, že účtovná závierka je spoľahlivá a že príslušné transakcie sú zákonné a správne. Okrem toho súhlasím s tým, že agentúra musí zaviesť presnejší mechanizmus na stanovenie svojich cieľov a hodnotenie výsledkov.
<SPEAKER ID="214" NAME="Diogo Feio" LANGUAGE="PT">
Vítam rozhodnutia uvedené v správe Dvora audítorov, že príslušné transakcie sú zákonné a správne. Vítam pripomienky pána spravodajcu a súhlasím s nimi a blahoželám Európskej agentúre pre bezpečnosť letectva k jej práci.
<SPEAKER ID="214" NAME="Juozas Imbrasas" LANGUAGE="LT">
Podporil som tento dokument, keďže príslušný výbor sa rozhodol schváliť účtovnú závierku Európskej agentúry pre bezpečnosť letectva za rozpočtový rok 2009. Dvor audítorov vyhlásil, že získal primeranú istotu o tom, že ročná účtovná závierka za rozpočtový rok 2009 je spoľahlivá a že príslušné transakcie sú zákonné a správne. Vyjadril však znepokojenie nad nedostatočnou koordináciou potrieb, zamestnancov a nariadenia o rozpočtových pravidlách agentúry, a najmä nad tým, že výberové konania na obsadenie pracovných miest komplikovali prijímanie vhodne kvalifikovaných zamestnancov. Preto sa domnievam, že je potrebné brať do úvahy aktuálne zistenia.
<SPEAKER ID="214" NAME="Giovanni La Via" LANGUAGE="IT">
Dnešným hlasovaním bolo udelené rozpočtové absolutórium za rok 2009 Európskej agentúre pre bezpečnosť letectva. Finančná kontrola plnenia rozpočtu Spoločenstva sa uskutočňuje na troch úrovniach: vnútorná kontrola v rámci každej inštitúcie; vonkajšia kontrola, ktorú vykonáva Európsky dvor audítorov; a postup udeľovania absolutória, ktorý vykonáva Európsky parlament. Je jasné, že každá rozprava o udeľovaní absolutória má svoj špecifický kontext a dnešné udeľovanie absolutória sa uskutočnilo v čase hospodárskej a finančnej krízy, ktorá spôsobila finančné aj rozpočtové problémy niektorým členským štátom. Napriek týmto podmienkam chcem predsa len vyjadriť spokojnosť s výsledkami, ktoré dosiahla agentúra, a preto som hlasoval tak, ako navrhoval pán spravodajca.
<SPEAKER ID="215" NAME="Bogdan Kazimierz Marcinkiewicz" LANGUAGE="PL">
Pracovný program agentúry na rok 2010 vyvoláva vo mne určité znepokojenie. Zároveň sa domnievam, že by sa mal zlepšiť stanovením cieľov a kľúčových ukazovateľov výkonnosti a vytvorením lepšieho systému plánovania zdrojov. Zdôraznil by som aj potrebu zlepšiť systém monitorovania certifikačných projektov, ktorý zaistí, že počas trvania celého projektu sa vyberané poplatky významne neodchýlia od skutočných nákladov. Nakoniec som sa rozhodol podporiť udelenie absolutória za plnenie rozpočtu Európskej agentúry pre bezpečnosť letectva za rozpočtový rok 2009.
<SPEAKER ID="216" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskej agentúre pre bezpečnosť letectva, ale naliehavo vyzývam agentúru, aby zaviedla štruktúru prevádzkového rozpočtu založenú na činnostiach s cieľom vytvoriť jasné prepojenie medzi pracovným programom a finančnými prognózami a zlepšiť monitorovanie a vykazovanie výkonnosti. Beriem na vedomie, že agentúra každý rok pripravuje viacročný plán, v ktorom je uvedený rozpočet pre každú činnosť, pričom o tomto pláne diskutuje so všetkými zúčastnenými stranami a plán schvaľuje správna rada. Uznávam názor Dvora audítorov, že štruktúra prevádzkového rozpočtu agentúry (hlava III) sa naďalej sčasti vzťahuje na vstupy a že opravy rozpočtu sa robili bez následnej aktualizácie pracovného programu, aj napriek tomu, že významne ovplyvnili rozdelenie ľudských a finančných zdrojov.
<SPEAKER ID="216" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskej agentúry pre bezpečnosť letectva za rozpočtový rok 2009 a zohľadnení odpovedí agentúry som hlasoval za toto rozhodnutie, ktorým sa výkonnému riaditeľovi Európskej agentúry pre bezpečnosť letectva udeľuje absolutórium za plnenie rozpočtu agentúry za rozpočtový rok 2009.
<SPEAKER ID="217" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Európskej agentúry pre bezpečnosť letectva udeľuje absolutórium za plnenie rozpočtu agentúry za rozpočtový rok 2009.
<SPEAKER ID="218" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi Európskej agentúry pre bezpečnosť letectva rozpočtové absolutórium za plnenie rozpočtu agentúry za rozpočtový rok 2009. Parlament víta skutočnosť, že Dvor audítorov usúdil, že účtovná závierka agentúry za rozpočtový rok 2009 je spoľahlivá a že transakcie sú vo všetkých významných hľadiskách zákonné a správne.
<SPEAKER ID="219" NAME="Angelika Werthmann" LANGUAGE="DE">
Hlasovala som za udelenie absolutória. Európsky dvor audítorov vyhlásil, že ročná účtovná závierka za rok 2009 je správna, a kladne sa vyjadril o spoľahlivosti účtovnej závierky. Zároveň by som chcela využiť túto príležitosť na to, aby som zdôraznila výzvu v tejto správe na transparentnejší postup výberu zamestnancov. Vzhľadom na zodpovedné úlohy, ktoré plní Európska agentúra pre bezpečnosť letectva, a uvádzané ťažkosti pri hľadaní kvalifikovaných pracovníkov, by sme mali tejto otázke venovať plnú pozornosť.
<SPEAKER ID="220" NAME="Zigmantas Balčytis" LANGUAGE="LT">
Podporil som túto správu a udelenie absolutória za plnenie rozpočtu Európskeho centra pre prevenciu a kontrolu chorôb za rozpočtový rok 2009. Centrum je dôležitou inštitúciou, ktorá môže prispieť k posilneniu a rozvoju sledovania chorôb na európskej úrovni, ako aj hodnotiť súčasné a vznikajúce hrozby pre zdravie ľudí, ktoré predstavujú infekčné choroby, a informovať o nich. Dvor audítorov usúdil, že účtovná závierka centra za rozpočtový rok 2009 je spoľahlivá a že príslušné transakcie sú zákonné a správne. Súhlasím s pánom spravodajcom, že centrum musí uviesť porovnanie činností uskutočnených počas roka, za ktorý sa udeľuje absolutórium, a činností uskutočnených v predchádzajúcom rozpočtovom roku s cieľom umožniť Európskemu parlamentu uskutočniť účinnejšie medziročné zhodnotenie výkonnosti centra. Súhlasím aj s tým, že treba posilniť právomoci centra, aby mala Únia k dispozícii vlastné kapacity na hodnotenie závažnosti rizika infekcie v prípade vypuknutia pandémie a aby sa mohla zlepšiť koordinácia medzi členskými štátmi.
<SPEAKER ID="220" NAME="Slavi Binev" LANGUAGE="BG">
Rozpočet Európskeho centra pre prevenciu a kontrolu chorôb na rozpočtový rok 2009 vzrástol v porovnaní s rokom 2008 o 25,3 %. Ak centrum zaznamená podobný rast aj v nasledujúcich rokoch, ako budeme riešiť finančnú krízu s našimi neustále rastúcimi výdavkami? Myslím si, že 51 miliónov EUR sa dalo minúť efektívnejšie, keby sa boli investovali do regionálnych systémov monitorovania chorôb v každom jednotlivom členskom štáte. To by bolo nielen pomohlo v boji s infekčnými chorobami, ale aj posilnilo systémy zdravotnej starostlivosti v samotných členských štátoch.
<SPEAKER ID="220" NAME="Lara Comi" LANGUAGE="IT">
Hlasovala som za udelenie absolutória Európskemu centru pre prevenciu a kontrolu chorôb za rok 2009, pretože pán spravodajca úspešne identifikoval najvážnejšie problémy súvisiace s transparentnosťou a presnosťou účtovnej závierky a pretože som presvedčená, že táto dôležitá a užitočná agentúra bude pracovať na svojej administratíve, aby sa zlepšila v oblastiach, na ktoré bola upozornená, bez toho, aby sa zničila dobrá práca, ktorú už urobila.
<SPEAKER ID="221" NAME="Edite Estrela" LANGUAGE="PT">
Hlasovala som za správu o absolutóriu za plnenie rozpočtu Európskeho centra pre prevenciu a kontrolu chorôb za rozpočtový rok 2009, keďže prispieva ku kontrole spôsobu využívania finančných prostriedkov európskymi inštitúciami. Domnievam sa, že je to veľmi dôležitá inštitúcia, ktorá môže prispieť k posilneniu a rozvoju sledovania chorôb na európskej úrovni, ako aj hodnotiť súčasné a vznikajúce hrozby pre zdravie ľudí, ktoré predstavujú infekčné choroby, a informovať o nich. Je mi však ľúto, že nebola dodržaná zásada ročnej platnosti rozpočtu a že sa vyskytol veľký počet prípadov prenášania rozpočtových prostriedkov.
<SPEAKER ID="221" NAME="Diogo Feio" LANGUAGE="PT">
Vítam rozhodnutia uvedené v správe Dvora audítorov, že príslušné transakcie sú zákonné a správne. Chcel by som sa zmieniť aj o významnom prínose centra pri opatreniach v boji proti pandémii vírusu H1N1 v roku 2009, v neposlednom rade zverejnením predbežných usmernení o použití špecifických očkovacích látok proti chrípke počas pandémie vírusu H1N1 v roku 2009. Vítam pripomienky pána spravodajcu a súhlasím s nimi a blahoželám Európskemu centru pre prevenciu a kontrolu chorôb k jeho práci.
<SPEAKER ID="221" NAME="Giovanni La Via" LANGUAGE="IT">
Vzhľadom na vyjadrenie Dvora audítorov, že získal primeranú istotu, že ročná uzávierka za rozpočtový rok 2009 je spoľahlivá a že príslušné transakcie sú zákonné a správne, hlasoval som za udelenie absolutória za plnenie rozpočtu Európskeho centra pre prevenciu a kontrolu chorôb za rozpočtový rok 2009. Každá rozprava o udelení absolutória má jednoznačne svoj osobitý kontext a kontextom tej dnešnej rozpravy je hospodárska a finančná kríza, ktorá spôsobila finančné aj rozpočtové problémy mnohým členským štátom. Domnievam sa však, že centrum robí vynikajúcu prácu pri posilňovaní sledovania chorôb na európskej úrovni a pri hodnotení súčasných a vznikajúcich hrozieb pre zdravie ľudí, ktoré predstavujú infekčné choroby, a informovaní o nich. Na záver by som chcel zablahoželať centru k jeho príspevku k opatreniam v boji proti pandémii vírusu H1N1 v roku 2009.
<SPEAKER ID="222" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskemu centru pre prevenciu a kontrolu chorôb a zastávam názor, že treba posilniť právomoci centra, aby mala Únia k dispozícii vlastné kapacity na hodnotenie závažnosti rizika infekcie v prípade vypuknutia pandémie a aby sa mohla zlepšiť koordinácia medzi členskými štátmi.
<SPEAKER ID="222" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskeho centra pre prevenciu a kontrolu chorôb za rozpočtový rok 2009 a zohľadnení odpovedí centra som hlasoval za toto rozhodnutie, ktorým sa výkonnému riaditeľovi Európskeho centra pre prevenciu a kontrolu chorôb udeľuje absolutórium za plnenie rozpočtu centra za rozpočtový rok 2009.
<SPEAKER ID="223" NAME="Raül Romeva i Rueda" AFFILIATION="Verts/ALE">
písomne. - Týmto sa riaditeľovi Európskeho centra pre prevenciu a kontrolu chorôb udeľuje absolutórium za plnenie rozpočtu centra za rozpočtový rok 2009.
<SPEAKER ID="224" NAME="Licia Ronzulli" LANGUAGE="IT">
Dnešným uznesením Parlament udeľuje riaditeľovi Európskeho centra pre prevenciu a kontrolu chorôb absolutórium za plnenie rozpočtu centra za rozpočtový rok 2009. Parlament znova žiada centrum, aby v tabuľke, ktorá bude prílohou ďalšej správy Dvora audítorov, uviedla porovnanie činností uskutočnených v priebehu skúmaného roka, za ktorý sa udeľuje absolutórium, a činností uskutočnených v predchádzajúcom rozpočtovom roku s cieľom umožniť orgánu udeľujúcemu absolutórium uskutočniť efektívnejšie medziročné zhodnotenie výkonnosti centra.
<SPEAKER ID="225" NAME="Angelika Werthmann" LANGUAGE="DE">
Zdržala som sa hlasovania. Európske centrum pre prevenciu a kontrolu chorôb plní veľmi dôležitú úlohu a potvrdilo oprávnenosť svojej existencie opatreniami v boji proti pandémii H1N1. Očakávala by som však, že sa udelenie absolutória odloží, kým nebude k dispozícii obsah odporúčaní útvaru pre vnútorný audit (IAS), ktoré požaduje správa - útvar vypracoval jedno "veľmi dôležité" odporúčanie a sedem "dôležitých" odporúčaní -, a kým centrum nepredloží plán na realizáciu týchto odporúčaní.
<SPEAKER ID="226" NAME="Zigmantas Balčytis" LANGUAGE="LT">
Hlasoval som za túto správu a podporil som rozhodnutie Európskeho parlamentu udeliť absolutórium za plnenie rozpočtu Európskej chemickej agentúry za rozpočtový rok 2009. Dvor audítorov usúdil, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. Súhlasím s pánom spravodajcom, že agentúra musí znížiť podiel prenosov rozpočtových prostriedkov (agentúra preniesla do ďalšieho roka 29 % celkových rozpočtových prostriedkov) v záujme dodržiavania zásady ročnej platnosti rozpočtu. Vítam iniciatívy agentúry na zlepšenie orientácie na zákazníka a postupov spätnej väzby a vyjadrujem uznanie agentúre za to, že v roku 2009 uskutočnila prieskum medzi zainteresovanými stranami, a za to, že rozšírila podporné aktivity pre odvetvie. Agentúra musí ďalej rozvíjať plánovanie a monitorovanie činností v oblasti obstarávania a plnenia rozpočtu, a to s cieľom zníženia objemu prenesených rozpočtových prostriedkov. Zaznamenali sme, že agentúra sa zaviazala znížiť prenos nevyčerpaných rozpočtových prostriedkov na nasledujúci rok a obmedziť tento prenos na podstatne nižšiu úroveň než v roku 2008.
<SPEAKER ID="226" NAME="Slavi Binev" LANGUAGE="BG">
Za čo platíme túto sumu tesne nad 70 miliónov EUR? Za agentúru, v ktorej sú podľa Dvora audítorov oneskorenia v operačných činnostiach spôsobené nedostatkom kvalifikovaných zamestnancov a ťažkosťami pri implementácii IT systému? Tieto dva aspekty sú zjavne základom efektívnej činnosti agentúry, ale to ma vedie k úvahe, či dokáže agentúra vo všeobecnosti plniť úlohy, ktoré jej boli stanovené. Hlasoval som proti udeleniu absolutória, pretože podľa môjho názoru sa tieto peniaze dajú použiť efektívnejšie než na zle fungujúcu agentúru.
<SPEAKER ID="226" NAME="Lara Comi" LANGUAGE="IT">
Hlasovala som za udelenie absolutória za plnenie všeobecného rozpočtu Európskej chemickej agentúry za rok 2009, pretože správa ukazuje, že napriek viacerým medzerám a nedostatkom v účtovnej závierke, čiastočne v dôsledku nedávneho vzniku tejto agentúry, sa jej výkonnosť v oblasti kontroly a rozpočtového hospodárenia sústavne zlepšuje.
<SPEAKER ID="226" NAME="Diogo Feio" LANGUAGE="PT">
Európska chemická agentúra prispieva k zlepšovaniu kvality života európskej verejnosti tým, že zaručuje bezpečné používanie chemických látok a podporuje inovácie. Vzhľadom na rastúcu zložitosť a intenzitu využívania a výskumu týchto druhov látok sa domnievam, že bude rásť význam tejto agentúry, a preto bude potrebná ešte dôslednejšia kontrola toho, ako vytvára finančné prostriedky, ktorými disponuje.
<P>
Dvor audítorov zhodnotil spoľahlivosť jej účtovnej závierky za rozpočtový rok 2009 a zdá sa, že tá smeruje k prekonaniu počiatočných ťažkostí, ktoré sú takmer zákonité pri orgánoch tohto typu. Dúfam, že Európska chemická agentúra splní účel, pre ktorý bola založená, a zvýši svoju rozpočtovú prísnosť a schopnosť plánovania.
<SPEAKER ID="226" NAME="Juozas Imbrasas" LANGUAGE="LT">
Podporil som tento dokument, keďže príslušný výbor sa rozhodol schváliť účtovnú závierku Európskej chemickej agentúry za rozpočtový rok 2009. Dvor audítorov vyhlásil, že získal primeranú istotu o tom, že ročná účtovná závierka za rozpočtový rok 2009 je spoľahlivá a že príslušné transakcie sú zákonné a správne. Dvor audítorov však zdôraznil oneskorenia v operačných činnostiach spôsobené ťažkosťami pri implementácii IT systému a nedostatkom kvalifikovaných zamestnancov. Preto sa domnievam, že je potrebné brať do úvahy aktuálne zistenia.
<SPEAKER ID="226" NAME="Giovanni La Via" LANGUAGE="IT">
Finančná kontrola plnenia rozpočtu Európskej únie sa uskutočňuje na troch úrovniach: vnútorná kontrola v rámci každej inštitúcie; vonkajšia kontrola, ktorú vykonáva Európsky dvor audítorov, a postup udeľovania absolutória, ktorý vykonáva Európsky parlament. Dnešným hlasovaním sa výkonnému riaditeľovi Európskej chemickej agentúry udeľuje absolutórium za plnenie rozpočtu agentúry za rozpočtový rok 2009. Hlasoval som za, pretože audity, ktoré vykonal Dvor audítorov a Výbor pre kontrolu rozpočtu, ukázali, že všetky transakcie uskutočnené agentúrou boli úplne zákonné a správne. Na záver blahoželám agentúre k zriadeniu služby vnútorného auditu (IAC), ktorej úlohou je vykonávať vnútorné audity a poskytovať výkonnému riaditeľovi poradenstvo o riadení rizika a systémoch vnútornej kontroly vydávaním nezávislých stanovísk a odporúčaní.
<SPEAKER ID="227" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskej chemickej agentúre, ale vyzývam agentúru, aby informovala orgán udeľujúci absolutórium o opatreniach prijatých na zlepšenie systému kontroly posilnením finančných tokov, pracovných tokov, auditov, akčných plánov a hodnotení rizík.
<SPEAKER ID="227" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskej chemickej agentúry za rozpočtový rok 2009 a zohľadnení odpovedí agentúry som hlasoval za toto rozhodnutie, ktorým sa výkonnému riaditeľovi Európskej chemickej agentúry udeľuje absolutórium za plnenie rozpočtu agentúry za rozpočtový rok 2009.
<SPEAKER ID="228" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Európskej chemickej agentúry udeľuje absolutórium za plnenie rozpočtu agentúry za rozpočtový rok 2009.
<SPEAKER ID="229" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi Európskej chemickej agentúry rozpočtové absolutórium za plnenie rozpočtu agentúry za rozpočtový rok 2009. Parlament víta iniciatívy agentúry na zlepšenie orientácie na zákazníka a postupov spätnej väzby. Parlament vyjadruje uznanie agentúre najmä za to, že v roku 2009 uskutočnila prieskum medzi zainteresovanými stranami, a za to, že rozšírila podporné aktivity pre odvetvie.
<SPEAKER ID="230" NAME="Angelika Werthmann" LANGUAGE="DE">
Hlasovala som za správu pána Stavrakakisa, v ktorej vyzýva Európsky dvor audítorov, aby vykonal audity výkonnosti (funkčne) mladej Európskej chemickej agentúry. Na základe dostupných údajov bolo odporučené udelenie absolutória, keďže agentúra už poskytla informácie, ktoré sa budú od ostatných agentúr vyžadovať v budúcnosti (ako je priložená tabuľka, v ktorej sa uvádza porovnanie údajov za dva po sebe nasledujúce rozpočtové roky).
<SPEAKER ID="231" NAME="Zigmantas Balčytis" LANGUAGE="LT">
Podporil som túto správu a udelenie absolutória za plnenie rozpočtu Európskej environmentálnej agentúry za rozpočtový rok 2009. Dvor audítorov usúdil, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. Agentúra predstavuje spoľahlivý zdroj nezávislých informácií o životnom prostrední pre všetky inštitúcie Únie, členské štáty a politické subjekty. Súhlasím s pánom spravodajcom, že agentúra musí uviesť porovnanie činností uskutočnených počas roka, za ktorý sa udeľuje absolutórium, a činností uskutočnených v predchádzajúcom rozpočtovom roku. Agentúra musí pokračovať v ďalšom rozvoji svojich komunikačných metód s cieľom získať väčší záujem médií o jej zistenia, čím sa podporí verejná diskusia o dôležitých environmentálnych otázkach. Takéto opatrenia by mohli viesť k transparentnejšiemu spôsobu fungovania a väčšiemu záujmu verejnosti o činnosť agentúry.
<SPEAKER ID="231" NAME="Slavi Binev" LANGUAGE="BG">
Prečo by sme mali financovať agentúry, ktoré nerealizujú odporúčania útvaru pre vnútorný audit? V roku 2006 bolo vypracovaných 27 odporúčaní, z ktorých sa doposiaľ realizovalo iba deväť. To ma privádza k záveru, že Európska environmentálna agentúra nefunguje dobre a jej financovanie treba zastaviť.
<SPEAKER ID="231" NAME="Lara Comi" LANGUAGE="IT">
Hlasovala som za udelenie absolutória za rok 2009 Európskej environmentálnej agentúre, pretože si myslím, že jej práca je v dnešnej dobe veľmi dôležitá. Preto sa domnievam, že vážne nedostatky, na ktoré poukázala správa, treba napraviť, ale netreba pritom strácať zo zreteľa dlhodobé strategické ciele.
<SPEAKER ID="232" NAME="Edite Estrela" LANGUAGE="PT">
Hlasovala som za správu o absolutóriu za plnenie rozpočtu Európskej environmentálnej agentúry za rozpočtový rok 2009, keďže prispieva ku kontrole spôsobu využívania finančných prostriedkov európskymi inštitúciami. Považujem ju za veľmi dôležitú inštitúciu, predovšetkým v oblasti prispôsobenia sa zmene klímy, hodnotenia ekosystémov, udržateľnej spotreby a výroby a predchádzania katastrofám a ich riadenia.
<SPEAKER ID="232" NAME="Diogo Feio" LANGUAGE="PT">
Cieľom Európskej environmentálnej agentúry je poskytovať spoľahlivé a nezávislé informácie o životnom prostrední. Mandát agentúry zahŕňa dva aspekty: po prvé, podpora členských štátov Európskej únie pri vypracovávaní hospodárskej politiky, ktorej súčasťou sú environmentálne otázky a trvalá udržateľnosť; po druhé, koordinácia informácií o životnom prostredí prostredníctvom Európskej environmentálnej informačnej a monitorovacej siete (Eionet).
<P>
Medzi dôležité oblasti, v ktorých je opodstatnené dôsledné monitorovanie zo strany Európskej environmentálnej agentúry, patrí hodnotenie stavu životného prostredia, stanovenie environmentálnych trendov vrátane sociálnych a hospodárskych faktorov vyvolávajúcich tlaky na životné prostredie, monitorovanie environmentálnych politík a ich účinnosti a predpovedanie budúcich trendov a problémov.
<SPEAKER ID="233" NAME="João Ferreira" LANGUAGE="PT">
Pán spravodajca uvádza viaceré pripomienky a odporúčania, ktoré považujeme za dôležité v súvislosti s rozpočtovými postupmi Európskej environmentálnej agentúry a ktoré treba brať do úvahy. Zároveň zdôrazňuje vážne nedostatky vo výberových konaniach agentúry, ktoré spochybňujú transparentnosť týchto konaní, predovšetkým: v oznámeniach o výberovom konaní nebol uvedený maximálny počet uchádzačov, ktorí budú zaradení na rezervné zoznamy, o otázkach použitých v písomných testoch a na pohovoroch sa nerozhodlo pred preskúmaním prihlášok, rozhodnutia výberových komisií neboli dostatočne zdokumentované, vopred neboli stanovené podmienky pozvania na pohovor alebo zaradenia na rezervný zoznam a zápisnice boli neúplné. Sú to závažné nedostatky, ktoré treba okamžite odstrániť.
<P>
Európska environmentálna agentúra môže a mala by zohrávať významnú úlohu pri zhromažďovaní objektívnych, dôveryhodných a porovnateľných informácií o životnom prostredí v Európe a pri ich dostupnom a dôslednom sprístupňovaní. Dôležité však je podporou synergií a lepšieho obehu informácií zaručiť lepšiu spoluprácu, prepojenie a koordináciu s príslušnými inštitúciami v členských štátoch.
<SPEAKER ID="233" NAME="Juozas Imbrasas" LANGUAGE="LT">
Podporil som tento dokument, pretože príslušný výbor sa rozhodol schváliť účtovnú závierku Európskej environmentálnej agentúry za rozpočtový rok 2009. Dvor audítorov upozornil na nedostatočne prísne uplatňované postupy zostavenia rozpočtu, čo viedlo k vysokému počtu rozpočtových prevodov s vplyvom na väčšinu rozpočtových riadkov (ekvivalent 8 % rozpočtu agentúry). Konštatuje najmä, že niektoré z týchto prevodov viedli k následným zvýšeniam a zníženiam v rovnakých rozpočtových riadkoch, zatiaľ čo niektoré rozpočtové prostriedky neboli využité a boli prevedené do iných riadkov v priebehu roka. Preto sa domnievam, že postupy zostavenia rozpočtu sa musia uplatňovať prísnejšie, lebo veľká časť finančných zdrojov pochádza z dotácií Únie.
<SPEAKER ID="233" NAME="Giovanni La Via" LANGUAGE="IT">
Finančná kontrola plnenia rozpočtu Európskej únie sa uskutočňuje na troch úrovniach: vnútorná kontrola v rámci každej inštitúcie; vonkajšia kontrola, ktorú vykonáva Európsky dvor audítorov, a postup udeľovania absolutória, ktorý vykonáva Parlament. Dnešným hlasovaním sa udeľuje absolutórium za plnenie rozpočtu Európskej environmentálnej agentúry za rozpočtový rok 2009. Hlasoval som za, pretože audity, ktoré vykonali Dvor audítorov a Výbor pre kontrolu rozpočtu, ukázali, že všetky transakcie uskutočnené agentúrou boli úplne zákonné a správne. Okrem toho si myslím, že agentúra vykonáva veľmi dôležitú prácu a podporujem jej najnovšiu snahu zvýšiť záujem verejnosti o dôležité environmentálne otázky, akými sú napríklad zmena klímy, biodiverzita a hospodárenie s prírodnými zdrojmi.
<SPEAKER ID="234" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskej environmentálnej agentúre za jej rozpočet. Vyzývam však agentúru, aby do konca roka zlepšila presnosť informácií o odhadoch prevádzkových výdavkov v budúcom období, ktoré poskytujú prevádzkové útvary.
<SPEAKER ID="234" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskej environmentálnej agentúry za rozpočtový rok 2009 a zohľadnení odpovedí agentúry som hlasoval za toto rozhodnutie, ktorým sa výkonnému riaditeľovi Európskej environmentálnej agentúry udeľuje absolutórium za plnenie rozpočtu agentúry za rozpočtový rok 2009.
<SPEAKER ID="235" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Európskej environmentálnej agentúry udeľuje absolutórium za plnenie rozpočtu agentúry za rozpočtový rok 2009.
<SPEAKER ID="236" NAME="Licia Ronzulli" LANGUAGE="IT">
Dnešným uznesením Parlament udeľuje riaditeľovi Európskej environmentálnej agentúry absolutórium za plnenie rozpočtu agentúry za rozpočtový rok 2009. Parlament osobitne víta skutočnosť, že agentúra predstavuje spoľahlivý zdroj nezávislých a overených informácií o životnom prostrední pre všetky inštitúcie Únie, členské štáty a politické subjekty.
<SPEAKER ID="237" NAME="Angelika Werthmann" LANGUAGE="DE">
Hlasovala som za udelenie absolutória s ohľadom na skutočnosť, že Európsky dvor audítorov vyhlásil, že získal primeranú istotu o tom, že ročná účtovná závierka predložená za rok 2009 je zákonná a správna. Európska environmentálna agentúra vykonávala v uplynulých rokoch dôležitú prácu pri poskytovaní nezávislých, spoľahlivých informácií a údajov z oblasti životného prostredia, ktoré veľmi zaujímajú značnú časť občanov Európy, ako o tom svedčia výročné správy Výboru pre petície. Vítam aj požiadavku uvedenú v správe, aby Európsky dvor audítorov vykonal audity výkonnosti agentúry.
<SPEAKER ID="238" NAME="Zigmantas Balčytis" LANGUAGE="LT">
Hlasoval som za túto správu a podporil som rozhodnutie Európskeho parlamentu udeliť absolutórium za plnenie rozpočtu Európskeho úradu pre bezpečnosť potravín za rozpočtový rok 2009. Dvor audítorov usúdil, že ročná účtovná závierka úradu za rozpočtový rok 2009 je spoľahlivá a že príslušné transakcie sú zákonné a správne. Súhlasím s pánom spravodajcom, že úrad by mal posilniť plánovanie a monitorovanie rozpočtových postupov súvisiacich s diferencovanými rozpočtovými prostriedkami. Úrad musí zlepšiť svoje rozpočtové hospodárenie s cieľom znížiť výšku prenesených súm. Úrad tiež musí zabezpečiť vysokú kvalitu a nezávislosť svojho poradenstva s cieľom zaručiť súlad s bezpečnostnými štandardmi Únie a vedeckú odbornosť a nezávislosť vo všetkých otázkach, ktoré majú priamy alebo nepriamy vplyv na potraviny a ich bezpečnosť a na ochranu rastlín.
<SPEAKER ID="238" NAME="Izaskun Bilbao Barandica" LANGUAGE="ES">
Hlasovala som za túto správu, pretože Dvor audítorov vyhlásil, že získal primeranú istotu o tom, že účtovná závierka Európskeho úradu pre bezpečnosť potravín za rok 2009 je spoľahlivá a že príslušné transakcie sú zákonné a správne, a pretože 5. mája 2010 Parlament udelil výkonnému riaditeľovi Európskeho úradu pre bezpečnosť potravín absolutórium za plnenie rozpočtu úradu za rok 2008.
<P>
Hlasovala som za aj preto, že hoci by mal úrad posilniť plánovanie a monitorovanie rozpočtových postupov, súhlasím s tým, že musí zabezpečiť vysokú kvalitu a nezávislosť svojho poradenstva s cieľom zaručiť súlad s bezpečnostnými štandardmi Únie, vedeckú odbornosť a nezávislosť vo všetkých otázkach, ktoré majú priamy alebo nepriamy vplyv na bezpečnosť potravín a krmív a na ochranu rastlín.
<SPEAKER ID="238" NAME="Slavi Binev" LANGUAGE="BG">
Nemôžeme ignorovať skutočnosť, že počas troch po sebe nasledujúcich rokov - 2006, 2007 a 2008 - Európsky úrad pre bezpečnosť potravín prenášal veľkú časť svojich záväzkov na prevádzkové činnosti. Ešte spornejšia je skutočnosť, že Dvor audítorov uviedol ťažkosti pri plnení pracovného programu na rok 2009. Z týchto dôvodov si myslím, že tejto agentúre by sa nemalo udeliť absolutórium za plnenie jej rozpočtu, pretože európski daňoví poplatníci si nezaslúžia, aby sa ich peniaze míňali na agentúru, ktorá si neplní stanovené záväzky.
<SPEAKER ID="238" NAME="Lara Comi" LANGUAGE="IT">
Hlasovala som za udelenie absolutória Európskemu úradu pre bezpečnosť potravín za všeobecný rozpočet za rok 2009 nielen preto, že Dvor audítorov vyhlásil, že účtovná závierka je spoľahlivá a že príslušné transakcie sú zákonné a správne, ale aj preto, že agentúra vyčlenila určité finančné prostriedky zo svojej rezervy na realizáciu viacerých významných projektov, napríklad z oblasti infraštruktúry, rozvoja informačných technológií a vedeckej spolupráce. Myslím si však, že by sa mali vykonať ďalšie audity použitia niektorých finančných prostriedkov a malo by sa zlepšiť riadenie rozpočtu s cieľom znížiť výšku prenesených súm.
<SPEAKER ID="239" NAME="Edite Estrela" LANGUAGE="PT">
Hlasovala som za správu o absolutóriu za plnenie rozpočtu Európskeho úradu pre bezpečnosť potravín za rozpočtový rok 2009, keďže prispieva ku kontrole spôsobu využívania finančných prostriedkov európskymi inštitúciami. Domnievam sa, že úrad by mal naďalej zaručovať vedeckú odbornosť a nezávislosť, čo znamená, že sú potrebné opatrenia týkajúce sa vyhlásenia o záujmoch pre zamestnancov Európskeho úradu pre bezpečnosť potravín a odborníkov pracujúcich pre tento úrad.
<SPEAKER ID="239" NAME="Diogo Feio" LANGUAGE="PT">
Práca Európskeho úradu pre bezpečnosť potravín pokrýva všetky fázy výroby a dodávky potravín, od základnej výroby po dodávanie potravín spotrebiteľom vrátane bezpečnosti kŕmenia zvierat. Úrad zhromažďuje informácie a analyzuje nové vedecké poznatky s cieľom určiť a vyhodnotiť všetky potenciálne riziká v potravinovom reťazci. Môže pokračovať s vedeckým hodnotením každej záležitosti, ktorá by mohla mať priamy alebo nepriamy vplyv na bezpečnosť dodávok potravín vrátane otázok týkajúcich sa zdravia alebo životných podmienok zvierat a zdravia rastlín. Ak je na trhu s vyše 500 miliónmi spotrebiteľov bezpečnosť potravín jednou zo základných požiadaviek a jedným z najvážnejších dôvodov na znepokojenie, postup jej hodnotenia a štúdia si vyžaduje mimoriadne vysokú úroveň profesionality, výkonnosti a nestrannosti. Únia presadzuje schopnosť monitorovať potraviny pozdĺž celého reťazca, ale je veľmi dôležité uvedomiť si, že treba vykonať ešte veľa práce.
<SPEAKER ID="239" NAME="Juozas Imbrasas" LANGUAGE="LT">
Podporil som tento dokument, keďže príslušný výbor sa rozhodol schváliť účtovnú závierku Európskeho úradu pre bezpečnosť potravín za rozpočtový rok 2009. Dvor audítorov vyhlásil, že získal primeranú istotu o tom, že ročná účtovná závierka za rozpočtový rok 2009 je spoľahlivá a že príslušné transakcie sú zákonné a správne.
<SPEAKER ID="239" NAME="Giovanni La Via" LANGUAGE="IT">
V prvom rade by som chcela poďakovať každému, kto pracoval na tejto správe a zablahoželať samotnému Európskeho úradu pre bezpečnosť potravín, ktorý uznal nutnosť poskytovať kvalitné nezávislé poradenstvo s cieľom zaručiť súlad s bezpečnostnými štandardmi, ako aj vedeckú odbornosť a nezávislosť vo všetkých otázkach, ktoré majú priamy alebo nepriamy vplyv na bezpečnosť potravín. Žiaľ, musím poukázať na niekoľko ťažkostí, ktoré uviedol Dvor audítorov po vykonaní auditov počas plnenia pracovného programu na rok 2009. Preto sa pridávam k výzvam, aby úrad prijal potrebné opatrenia na odstránenie týchto nedostatkov, ktoré však v žiadnom prípade nič nemenia na celkovej správnosti a spoľahlivosti rozpočtu za rozpočtový rok 2009.
<SPEAKER ID="240" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskemu úradu pre bezpečnosť potravín, ale je mi ľúto, že už tretí, po sebe nasledujúci rok Dvor audítorov zistil, že bolo nutné zrušiť záväzky na prevádzkové činnosti prenesené z predchádzajúceho roka (19 % záväzkov na prevádzkové činnosti prenesených z roku 2008, 37 % záväzkov na prevádzkové činnosti prenesených z roku 2007 a 26 % záväzkov na prevádzkové činnosti prenesených z roku 2006). Parlament vyzýva úrad, aby zmenil túto situáciu a informoval Dvor audítorov o prijatých opatreniach.
<SPEAKER ID="240" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskeho úradu pre bezpečnosť potravín za rozpočtový rok 2009 a zohľadnení odpovedí úradu som hlasoval za toto rozhodnutie, ktorým sa výkonnému riaditeľovi Európskeho úradu pre bezpečnosť potravín udeľuje absolutórium za plnenie rozpočtu úradu za rozpočtový rok 2009.
<SPEAKER ID="241" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje výkonnému riaditeľovi Európskeho úradu pre bezpečnosť potravín absolutórium za plnenie rozpočtu úradu za rozpočtový rok 2009.
<SPEAKER ID="242" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi Európskeho úradu pre bezpečnosť potravín absolutórium za plnenie rozpočtu úradu za rozpočtový rok 2009. Parlament blahoželá úradu k tomu, že v tabuľke, ktorá je prílohou k správe Dvora audítorov za rok 2009, vypracoval porovnanie činností uskutočnených v priebehu rokov 2008 a 2009 s cieľom umožniť orgánu udeľujúcemu absolutórium uskutočniť lepšie medziročné zhodnotenie jeho výkonnosti. Parlament víta aj skutočnosť, že úrad zvýšil počet tematických prác a informačných brífingov týkajúcich sa jeho politiky.
<SPEAKER ID="243" NAME="Angelika Werthmann" LANGUAGE="DE">
V prípade Európskeho úradu pre bezpečnosť potravín som sa neriadila odporúčaním pána spravodajcu udeliť absolutórium "na základe dostupných údajov". Zjavné nedostatky v rozpočtovom hospodárení sú jednoducho príliš vážne. Útvar pre vnútorný audit vypracoval 48 odporúčaní týkajúcich sa riadenia grantov, z ktorých 27 dokonca spadá do kategórie "kritické". Navyše sa vyskytli obavy v súvislosti s možným konfliktom záujmov a nedostatkom transparentnosti.
<SPEAKER ID="244" NAME="Zigmantas Balčytis" LANGUAGE="LT">
Podporil som túto správu a udelenie absolutória za plnenie rozpočtu Európskeho monitorovacieho centra pre drogy a drogovú závislosť za rozpočtový rok 2009. Dvor audítorov usúdil, že ročná účtovná závierka centra za rozpočtový rok 2009 je spoľahlivá a že príslušné transakcie sú zákonné a správne. Vítam iniciatívu centra prevádzkovať na účely zhromažďovania a výmeny informácií počítačovú sieť s názvom Európska informačná sieť o drogách a drogovej závislosti. Táto sieť spája národné informačné siete o drogách, špecializované strediská v členských štátoch a informačné systémy medzinárodných organizácií spolupracujúcich s centrom. Súhlasím s tým, že centrum by malo posúdiť možnosť zavedenia Ganttovho diagramu do plánovania všetkých svojich prevádzkových činností v záujme rýchleho zaznamenávania času, ktorý jednotliví zamestnanci strávia na jednom projekte, a podpory prístupu zameraného na dosahovanie výsledkov. Domnievam sa tiež, že je dôležité, aby centrum zlepšilo plánovanie a monitorovanie činností s cieľom znížiť prenos rozpočtových prostriedkov na nasledujúci rok. Vítam iniciatívu centra predložiť Európskemu parlamentu výročnú správu útvaru pre vnútorný audit o vnútornom audite týkajúcom sa centra, pretože je to prejavom transparentnosti a osvedčeného postupu.
<SPEAKER ID="245" NAME="Izaskun Bilbao Barandica" LANGUAGE="ES">
Hlasovala som za udelenie absolutória za plnenie rozpočtu monitorovacieho centra za rozpočtový rok 2009. Ako v predchádzajúcich prípadoch Dvor audítorov vyhlásil, že transakcie centra sú zákonné a správne. Treba vziať do úvahy, že Parlament mu udelil absolutórium v máji. Riadenie centra považujem za nesmierne dôležité a veľmi ma potešilo vytvorenie Európskej informačnej siete o drogách a drogovej závislosti, ktorá umožňuje intenzívnejší kontakt medzi národnými informačnými sieťami a špecializovanými strediskami s cieľom výmeny osvedčených postupov. Poskytnutie rámca na porovnanie rokov 2009 a 2008 vnímam pozitívne, pretože to uľahčilo analýzu nárastu činností centra.
<SPEAKER ID="245" NAME="Lara Comi" LANGUAGE="IT">
Hlasovala som za udelenie absolutória za všeobecný rozpočet Európskeho monitorovacieho centra pre drogy a drogovú závislosť za rok 2009, pretože centrum hospodárilo so svojimi finančnými zdrojmi obozretne a v súlade s predpokladmi. Ako ukazuje správa, hospodárenie sa dá ďalej zlepšiť predovšetkým v oblastiach hospodárenia s hotovosťou a analýzy prenosu rozpočtových prostriedkov.
<SPEAKER ID="245" NAME="Diogo Feio" LANGUAGE="PT">
Toto monitorovacie centrum má v európskom kontexte veľmi dôležitú úlohu. Jeho poslaním je poskytovať objektívne, spoľahlivé a porovnateľné informácie, ktoré umožňujú Európskej únii a jej členským štátom komplexný pohľad na fenomén užívania drog a jeho dôsledkov.
<P>
Presnosť informácií znamená, že je potrebná rovnaká presnosť v účtovníctve. Dúfam, že monitorovacie centrum neustúpi od skutočného a presného vykonávania poslania, ktoré mu bolo zverené, a že zároveň bude hospodáriť so svojím rozpočtom čo najlepšie. Dúfam tiež, že informácie, ktoré zhromažďuje, pomôžu členským štátom pozorne sledovať príčiny a následky tejto pliagy a ukázať cestu a riešenia umožňujúce Európanom oslobodiť sa od závislosti, ktorá ničí ich samých a ich rodiny.
<SPEAKER ID="245" NAME="Juozas Imbrasas" LANGUAGE="LT">
Podporil som tento dokument, keďže príslušný výbor sa rozhodol schváliť účtovnú závierku Európskeho monitorovacieho centra pre drogy a drogovú závislosť za rozpočtový rok 2009. Rozpočet centra bol zároveň o 2,25 % nižší ako jeho rozpočet na rok 2008.
<SPEAKER ID="245" NAME="Giovanni La Via" LANGUAGE="IT">
Finančná kontrola plnenia rozpočtu Európskej únie sa uskutočňuje na troch úrovniach: vnútorná kontrola v rámci každej inštitúcie; vonkajšia kontrola, ktorú vykonáva Európsky dvor audítorov, a postup udeľovania absolutória, ktorý vykonáva Parlament. Dnešným hlasovaním sa udeľuje absolutórium za plnenie rozpočtu Európskeho monitorovacieho centra pre drogy a drogovú závislosť za rozpočtový rok 2009. Hlasoval som za na základe správy Dvora audítorov, v ktorej vyhlásil, že získal primeranú istotu, že účtovná závierka je spoľahlivá a že príslušné transakcie sú zákonné a správne. Napokon, vítam rozhodnutie centra vybudovať a prevádzkovať na účely zhromažďovania a výmeny informácií počítačovú sieť s názvom Európska informačná sieť o drogách a drogovej závislosti. Táto sieť spojí národné informačné siete o drogách, špecializované strediská v členských štátoch a informačné systémy medzinárodných organizácií spolupracujúcich s centrom.
<SPEAKER ID="246" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskemu monitorovaciemu centru pre drogy a drogovú závislosť a tým vítam skutočnosť, že centrum ďalej posilnilo výročný odhad svojich hotovostných potrieb, a beriem na vedomie, že tento odhad je neustále aktualizovaný a predkladaný ako podporný dokument príslušným útvarom Komisie s cieľom odôvodniť kvartálne požiadavky centra o platby následných splátok svojej ročnej dotácie, ktorú mu Únia vyčlenila.
<SPEAKER ID="246" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskeho monitorovacieho centra pre drogy a drogovú závislosť za rozpočtový rok 2009 a zohľadnení odpovedí centra som hlasoval za toto rozhodnutie, ktorým sa výkonnému riaditeľovi Európskeho monitorovacieho centra pre drogy a drogovú závislosť udeľuje absolutórium za plnenie rozpočtu centra za rozpočtový rok 2009.
<SPEAKER ID="247" NAME="Raül Romeva i Rueda" AFFILIATION="Verts/ALE">
písomne. - Týmto sa riaditeľovi Európskeho monitorovacieho centra pre drogy a drogovú závislosť udeľuje absolutórium za plnenie rozpočtu centra za rozpočtový rok 2009.
<SPEAKER ID="248" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi Európskeho monitorovacieho centra pre drogy a drogovú závislosť absolutórium za plnenie rozpočtu centra za rozpočtový rok 2009. Parlament víta iniciatívu centra prevádzkovať na účely zhromažďovania a výmeny informácií počítačovú sieť s názvom Európska informačná sieť o drogách a drogovej závislosti. Parlament berie na vedomie, že táto sieť spája národné informačné siete o drogách, špecializované strediská v členských štátoch a informačné systémy medzinárodných organizácií spolupracujúcich s centrom.
<SPEAKER ID="249" NAME="Angelika Werthmann" LANGUAGE="DE">
Hlasovala som za udelenie absolutória. Ročná účtovná závierka za rok 2009 bola posúdená ako správna. Európske monitorovacie centrum pre drogy a drogovú závislosť bolo príkladné tým, ako spravuje svoj rozpočet. Monitorovacie centrum už predstavilo tabuľku porovnávajúcu rozpočtové roky 2008 a 2009 - nielen údaje (ktoré ukazujú zníženie finančných prostriedkov v porovnaní s rokom 2008 o 2,25 %), ale aj realizované opatrenia. S cieľom zabezpečiť úplnú transparentnosť má Európske monitorovacie centrum pre drogy a drogovú závislosť v úmysle predložiť úplnú správu útvaru pre vnútorný audit.
<SPEAKER ID="250" NAME="Zigmantas Balčytis" LANGUAGE="LT">
Hlasoval som za túto správu a podporil som rozhodnutie Európskeho parlamentu udeliť absolutórium za plnenie rozpočtu Európskej námornej bezpečnostnej agentúry za rozpočtový rok 2009. Dvor audítorov usúdil, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. Súhlasím s tým, že agentúra by mala posúdiť možnosť zavedenia Ganttovho diagramu do plánovania každej zo svojich operačných činností s cieľom stručne zaznamenať množstvo času, ktoré jednotliví zamestnanci strávia na projekte, a podporiť prístup zameraný na dosahovanie výsledkov. Agentúra by mala uviesť porovnanie činností uskutočnených počas roka, za ktorý sa absolutórium udeľuje, a činností uskutočnených v predchádzajúcom rozpočtovom roku s cieľom umožniť Európskemu parlamentu uskutočniť účinnejšie medziročné zhodnotenie výkonnosti agentúry. V roku 2009 Dvor audítorov opätovne zistil vysoký počet rozpočtových presunov; v dôsledku toho agentúra musí naďalej zlepšovať svoje plánovanie a monitorovanie s cieľom znížiť počet rozpočtových presunov. Agentúra musí tiež podniknúť kroky na odstránenie nedostatkov v postupoch prijímania zamestnancov, ktoré ohrozujú transparentnosť týchto postupov.
<SPEAKER ID="251" NAME="Izaskun Bilbao Barandica" LANGUAGE="ES">
Hlasovala som za túto správu. Dvor audítorov vyhlasuje, že účtovná závierka agentúry je spoľahlivá a že príslušné transakcie sú zákonné a správne. Prijatie tohto päťročného plánu považujem za pozitívne, hoci - ako uvádza Dvor audítorov - agentúra by mala zlepšiť rozpočtové plánovanie a správu. Hodnotenie jej činností je však pozitívne.
<SPEAKER ID="251" NAME="Lara Comi" LANGUAGE="IT">
Hlasovala som za udelenie absolutória za plnenie všeobecného rozpočtu Európskej námornej bezpečnostnej agentúry za rok 2009, pretože napriek predchádzajúcej absencii viacročného programu a značnému znepokojeniu vzhľadom na vysoký počet rozpočtových presunov v roku 2008 agentúra preukázala zlepšenie v oblasti riadenia a Dvor audítorov celkovo pozitívne hodnotil jej ročnú účtovnú závierku a príslušné transakcie.
<SPEAKER ID="251" NAME="Diogo Feio" LANGUAGE="PT">
Ekologické katastrofy lodí Erika a Prestige odhalili potrebu väčšieho úsilia v oblasti námornej bezpečnosti na európskej úrovni. Agentúra, ktorá príhodne sídli v Lisabone, má v tejto oblasti dôležité právomoci a zaslúži si, aby sa jej náročná práca podporila. Táto agentúra by sa však mala usilovať o zlepšenie svojich plánovacích a monitorovacích politík.
<SPEAKER ID="251" NAME="Giovanni La Via" LANGUAGE="IT">
V prvom rade by som chcel zablahoželať pánovi spravodajcovi Stavrakakisovi k jeho vynikajúcej práci. Dnes som hlasoval za udelenie absolutória za plnenie rozpočtu Európskej námornej bezpečnostnej agentúry za rozpočtový rok 2009. Chcel by som však upozorniť na skutočnosť, že Dvor audítorov zistil veľký počet rozpočtových presunov v roku 2009, a pridávam sa k žiadosti, aby agentúra pracovala na zlepšení svojho budúceho rozpočtového plánovania a monitorovania s cieľom znížiť počet rozpočtových presunov.
<SPEAKER ID="252" NAME="Bogdan Kazimierz Marcinkiewicz" LANGUAGE="PL">
Vítam prácu, ktorú vykonala Európska námorná bezpečnostná agentúra. Domnievam sa tiež, že prijatie päťročnej stratégie v marci 2010 prestavuje pokrok z hľadiska jej činností a zlepšenia budúcej práce. Preto som sa rozhodol podporiť udelenie absolutória za plnenie rozpočtu Európskej námornej bezpečnostnej agentúry za rozpočtový rok 2009.
<SPEAKER ID="253" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskej námornej bezpečnostnej agentúre za jej rozpočet za rok 2009, agentúru však žiadam, aby ešte viac znížila počet záväzkov a posteriori (t. j. právnych záväzkov uzatvorených ešte pred prijatím zodpovedajúcich rozpočtových záväzkov); pripomínam agentúre, že Dvor audítorov od roku 2006 zisťuje porušovanie článku 62 ods. 1 nariadenia o rozpočtových pravidlách; napriek tomu však vítam úsilie agentúry zlepšiť túto situáciu poskytovaním ad hoc školenia, ktorého cieľom je predchádzať záväzkom a posteriori.
<SPEAKER ID="253" NAME="Maria do Céu Patrão Neves" LANGUAGE="PT">
Táto správa udeľuje absolutórium na základe ročnej účtovnej závierky Európskej námornej bezpečnostnej agentúry (EMSA) za rozpočtový rok 2009.
<P>
Domnievam sa, že Parlament by mal prijať túto správu, pretože Dvor audítorov získal primeranú istotu, že ročná účtovná závierka za rozpočtový rok 2009 je spoľahlivá a príslušné transakcie sú zákonné a správne.
<P>
Treba však zdôrazniť, že Dvor audítorov v roku 2009 opätovne zistil vysoký počet rozpočtových presunov (49 v roku 2009, 52 v roku 2008 a 32 v roku 2007), preto je potrebné, aby agentúra EMSA zlepšila plánovanie a monitorovanie a znížila tak počet rozpočtových presunov.
<P>
Rovnako je potrebné, aby agentúra EMSA v tabuľke, ktorá má byť prílohou ďalšej správy Dvora audítorov, uviedla porovnanie činností uskutočnených počas roka, za ktorý sa má udeliť absolutórium, a činností uskutočnených v predchádzajúcom rozpočtovom roku s cieľom umožniť orgánu udeľujúcemu absolutórium uskutočniť účinnejšie medziročné zhodnotenie výkonnosti agentúry.
<SPEAKER ID="253" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskej námornej bezpečnostnej agentúry (EMSA) za rozpočtový rok 2009 a zohľadnení odpovedí agentúry EMSA som hlasoval za toto rozhodnutie, ktorým sa výkonnému riaditeľovi agentúry EMSA udeľuje absolutórium v súvislosti s plnením rozpočtu agentúry EMSA za rozpočtový rok 2009.
<SPEAKER ID="254" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Európskej námornej bezpečnostnej agentúry udeľuje absolutórium za plnenie rozpočtu agentúry za rozpočtový rok 2009.
<SPEAKER ID="255" NAME="Licia Ronzulli" LANGUAGE="IT">
Prostredníctvom dnešného uznesenia udeľuje Parlament absolutórium riaditeľovi Európskej námornej bezpečnostnej agentúry za plnenie rozpočtu agentúry za rozpočtový rok 2009. Parlament víta skutočnosť, že Dvor audítorov usúdil, že ročná účtovná závierka agentúry za rozpočtový rok 2009 je spoľahlivá a že príslušné transakcie sú ako celok zákonné a správne.
<SPEAKER ID="255" NAME="Dominique Vlasto" LANGUAGE="FR">
Hlasovaním o absolutóriu za plnenie rozpočtu Európskej námornej bezpečnostnej agentúry (EMSA) za rok 2009 Parlament dokázal potvrdiť dobrú správu agentúry a využívanie rozpočtových prostriedkov na ich zamýšľané použitie. Vítam toto hlasovanie, ktoré opätovne potvrdzuje záväzok Parlamentu voči agentúre, ktorá zohráva kľúčovú úlohu v oblasti monitorovania a dohľadu v oblasti európskych morí. Vzhľadom na narastajúci tlak na naše námorné územie je našou povinnosťou zachovať si mimoriadnu ostražitosť v súvislosti s jeho využívaním. Preto ma veľmi teší, že návrhy obsiahnuté v mojej správe z roku 2008 o kontrole prístavného štátu sa stali kľúčovými zásadami, ktorými sa riadi práca agentúry EMSA. Tieto zásady sa napríklad týkajú kontroly lodí a koordinácie rôznych vnútroštátnych kontrolných systémov, ktorú agentúra vykonáva. More je oblasť, ktorá patrí všetkým Európanom, a je to súčasť nášho dedičstva. Podporou výmeny osvedčených postupov, neúnavným bojom proti znečisteniu a nezákonným činnostiam na mori a predchádzaním nehodám budeme môcť mať ešte dlho úžitok z rastového potenciálu mora.
<SPEAKER ID="256" NAME="Angelika Werthmann" LANGUAGE="DE">
Aj financovanie Európskej námornej bezpečnostnej agentúry sa v roku 2009 znížilo o 3,8 %. Úlohy agentúry, ktoré zahŕňajú ekologické katastrofy na mori, sú z hľadiska stavu vôd EÚ mimoriadne dôležité. Hlasovala som za udelenie absolutória, pretože uvedené nedostatky sa týkali najmä postupov verejného obstarávania a prijímania zamestnancov, zatiaľ čo Európsky dvor audítorov vyslovil v súvislosti s ročnou účtovnou závierkou za rok 2009 pozitívny verdikt. Ak však má byť absolutórium zaručené v roku 2010, tieto nedostatky sa musia odstrániť v roku 2010 a musia sa zaviesť všetky "veľmi dôležité" odporúčania útvaru pre vnútorný audit.
<SPEAKER ID="257" NAME="Zigmantas Balčytis" LANGUAGE="LT">
Podporil som túto správu a udelenie absolutória v súvislosti s plnením rozpočtu Európskej agentúry pre bezpečnosť sietí a informácií za rozpočtový rok 2009. Dvor audítorov usúdil, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. Súhlasím so spravodajcom, že agentúra by mala posilniť svoje vnútorné kontroly a zaistiť, aby sa správne plnili zmluvy a uplatňovali postupy verejného obstarávania. Agentúra musí tiež pravidelne poskytovať informácie o svojich finančných tokoch a kompetenciách príslušných finančných a prevádzkových aktérov. Nedostatky v oblasti výberu zamestnancov stále pretrvávajú a ohrozujú transparentnosť tohto konania. Agentúra musí túto situáciu napraviť a informovať Európsky parlament o prijatých opatreniach. Súhlasím tiež, že agentúra by mala zaviesť dodatočné kontroly s pomocou špecializovaného dodávateľa.
<SPEAKER ID="257" NAME="Izaskun Bilbao Barandica" LANGUAGE="ES">
Hlasovala som za túto správu. Urobila som tak, pretože Dvor audítorov uvádza, že má primeranú istotu, že ročná účtovná závierka Európskej agentúry pre bezpečnosť sietí a informácií (ENISA) za rozpočtový rok 2009 je spoľahlivá a že príslušné transakcie sú zákonné a správne, a pretože Parlament 5. mája 2010 udelil výkonnému riaditeľovi agentúry ENISA absolutórium za plnenie rozpočtu agentúry za rok 2008. Súhlasím však s tým, že agentúra by mala zlepšiť transparentnosť v súvislosti s odhadmi a tým, kto zodpovedá za projekty, postupy verejného obstarávania, a riešiť potenciálne nezrovnalosti.
<SPEAKER ID="257" NAME="Lara Comi" LANGUAGE="IT">
Keď som si v tejto podrobnej správe prečítala o správnosti prijatých postupov a o osobitných oblastiach, v ktorých sa prejavil nedostatok transparentnosti, hlasovala som za udelenie absolutória za rok 2009 Európskej agentúre pre bezpečnosť sietí a informácií.
<SPEAKER ID="257" NAME="Diogo Feio" LANGUAGE="PT">
Dematerializácia kontaktu medzi ľuďmi a nárast využívania webových platforiem si vyžadujú, aby Európska únia zaradila počítačovú bezpečnosť do kategórie "mimoriadne dôležité". Na internete sa sústreďuje čoraz väčšie množstvo informácií a obyvatelia čoraz viac využívajú sieť na každodenné činnosti toho najrozmanitejšieho rozsahu. Takéto okolnosti prinášajú exponenciálny rast rizík narušenia súkromia a nezákonného využívania údajov, informácií, zvukov alebo obrázkov tretími stranami. Dvor audítorov zhodnotil spoľahlivosť účtovnej závierky agentúry, zdôrazňuje však celý rad úprav, ktoré treba vykonať.
<SPEAKER ID="257" NAME="Pat the Cope Gallagher" LANGUAGE="GA">
Európska námorná bezpečnostná agentúra od svojho založenia poskytuje mimoriadne dôležitú podporu Európskej komisii a členským štátom v oblasti námornej bezpečnosti a pri zabraňovaní znečisťovania mora z lodí.
<SPEAKER ID="257" NAME="Juozas Imbrasas" LANGUAGE="LT">
Podporil som tento dokument, pretože príslušný výbor sa rozhodol schváliť účtovnú závierku Európskej agentúry pre bezpečnosť sietí a informácií za rozpočtový rok 2009. Dvor audítorov však odhalil nedostatky v oblasti postupov verejného obstarávania, najmä pokiaľ ide o podhodnotenie rozpočtov rámcových zmlúv. Rozpočet agentúry za rok 2009 bol o 3,5 % nižší než jej rozpočet za rok 2008. Myslím si, že súčasné nedostatky sa musia odstrániť.
<SPEAKER ID="257" NAME="Giovanni La Via" LANGUAGE="IT">
Finančná kontrola plnenia rozpočtu Európskej únie sa uskutočňuje na troch úrovniach: vnútorná kontrola v rámci každej inštitúcie; vonkajšia kontrola, ktorú vykonáva Európsky dvor audítorov; a postup udeľovania absolutória, ktorý vykonáva Európsky parlament. V dnešnom hlasovaní sa udelilo absolutórium v súvislosti s plnením rozpočtu Európskej agentúry pre bezpečnosť sietí a informácií za rozpočtový rok 2009, čím sa uzavrel postup na rok 2009. Hlasoval som za udelenie absolutória na základe vyjadrení Dvora audítorov, ktorý potvrdil, že získal primeranú istotu, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne.
<SPEAKER ID="258" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskej agentúre pre bezpečnosť sietí a informácií, pritom však musím s ľútosťou poznamenať, že sa nedosiahol žiadny pokrok v súvislosti s vrátením sumy 45 000 EUR, ktorá predstavuje preddavok agentúry na DPH zaplatený daňovým úradom hostiteľského členského štátu. Preto naliehavo žiadam, aby agentúra informovala úrad udeľujúci absolutórium, kedy hostiteľský štát sumu vráti.
<SPEAKER ID="258" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskej agentúry pre bezpečnosť sietí a informácií (ENISA) za rozpočtový rok 2009 a zohľadnení odpovedí agentúry ENISA som hlasoval za toto rozhodnutie, ktorým sa výkonnému riaditeľovi agentúry ENISA udeľuje absolutórium v súvislosti s plnením rozpočtu agentúry za rozpočtový rok 2009.
<SPEAKER ID="259" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Európskej agentúry pre bezpečnosť sietí a informácií udeľuje absolutórium za plnenie rozpočtu agentúry za rozpočtový rok 2009.
<SPEAKER ID="260" NAME="Licia Ronzulli" LANGUAGE="IT">
Prostredníctvom dnešného uznesenia udeľuje Parlament absolutórium výkonnému riaditeľovi Európskej agentúry pre bezpečnosť sietí a informácií v súvislosti s plnením rozpočtu agentúry za rozpočtový rok 2009. Parlament zdôrazňuje, že Dvor audítorov uviedol, že získal primeranú istotu, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne.
<SPEAKER ID="261" NAME="Angelika Werthmann" LANGUAGE="DE">
Nehlasovala som za udelenie absolutória. Nedostatkov, ktoré uviedol útvar pre vnútorný audit (IAS), je priveľa a sú príliš vážne. Aby som spomenula aspoň jeden: po opätovnom preskúmaní verejného obstarávania Európskej agentúry pre bezpečnosť sietí a informácií sa v tejto oblasti odhalilo viacero slabých miest. V plnom rozsahu a bezodkladne sa musí vykonať 18 odporúčaní IAS na zlepšenie služieb agentúry. Pretože agentúra odmietla až päť z 18 odporúčaní, zdá sa, že na to chýba aj potrebná vôľa.
<SPEAKER ID="262" NAME="Zigmantas Balčytis" LANGUAGE="LT">
Hlasoval som za túto správu a podporil som rozhodnutie Európskeho parlamentu udeliť absolutórium za plnenie rozpočtu Európskej železničnej agentúry za rozpočtový rok 2009. Dvor audítorov informoval Európsky parlament, že získal primeranú istotu, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. Súhlasím s pánom spravodajcom, že využívanie dvoch miest (Lille a Valenciennes) na vykonávanie činností agentúry spôsobuje agentúre dodatočné náklady. Preto si myslím, že Rada by mala podniknúť kroky na zmenu rozhodnutia, v súlade s ktorým musí mať agentúra dve sídla. Domnievam sa, že agentúra by mala uviesť porovnanie činností uskutočnených počas roka, za ktorý sa absolutórium udeľuje, a činností uskutočnených v predchádzajúcom rozpočtovom roku s cieľom umožniť Európskemu parlamentu uskutočniť účinnejšie medziročné zhodnotenie výkonnosti agentúry. Blahoželám agentúre k tomu, že sa v oblasti zavádzania centralizovaného systému registrácie prijatých faktúr riadi poznámkami Dvora audítorov. Toto opatrenie je nevyhnutné na zabezpečenie včasného zaregistrovania všetkých faktúr a prispieva k predchádzaniu oneskorení v spracovávaní platieb. Vítam iniciatívu agentúry vytvoriť službu vnútorného auditu, ktorej cieľom je poskytovať podporu a poradenstvo jej riaditeľovi a manažmentu v oblasti vnútornej kontroly, posudzovania rizika a vnútorného auditu.
<SPEAKER ID="263" NAME="Izaskun Bilbao Barandica" LANGUAGE="ES">
Hlasovala som za udelenie absolutória za plnenie rozpočtu Európskej železničnej agentúry za rozpočtový rok 2009, pretože Parlament udelil jej riaditeľovi absolutórium v máji. Súhlasím však - ako sa to uvádza v správe -, že prenesenie rozpočtových prostriedkov sa musí lepšie riadiť, pretože je to v rozpore so zásadou ročnej platnosti rozpočtu. Súhlasím tiež s pripomienkami Dvora audítorov v oblasti oneskorenia postupov verejného obstarávania. Pozitívne vnímam úsilie pri zavádzaní centralizovaného systému registrácie prijatých faktúr, ktorý je nevyhnutný na zlepšenie ich správy.
<SPEAKER ID="263" NAME="Lara Comi" LANGUAGE="IT">
Hlasovala som za udelenie absolutória za plnenie všeobecného rozpočtu Európskej železničnej agentúry za rok 2009, pretože, ako sa uvádza v správe, celkovo dobre spravuje svoje prostriedky. Súhlasím tiež s potrebou uskutočniť niekoľko vylepšení v oblasti účtovného auditu a spravovania rozpočtu s cieľom znížiť úroveň prenesených rozpočtových prostriedkov a rušení, ktorá je stále príliš vysoká.
<SPEAKER ID="263" NAME="Diogo Feio" LANGUAGE="PT">
Európske odvetvie železničnej dopravy trpí nezlučiteľnosťou vnútroštátnych technických a bezpečnostných pravidiel, čo predstavuje z hľadiska jeho rozvoja vážnu nevýhodu. Úlohou agentúry je zmenšiť tieto rozdiely a zaviesť spoločné bezpečnostné ciele. Dve samostatné sídla zvyšujú náklady, čo by sa v tomto prípade asi nemalo stávať. Oneskorenie vykonania niektorých činností zapríčinené prenášaním rozpočtových prostriedkov spochybňuje zásadu ročnej platnosti rozpočtu.
<SPEAKER ID="263" NAME="Juozas Imbrasas" LANGUAGE="LT">
Zdržal som sa hlasovania o tomto dokumente, hoci príslušný výbor sa rozhodol schváliť účtovnú závierku Európskej železničnej agentúry za rozpočtový rok 2009. Rozpočet agentúry za rok 2009 bol o 16,6 % nižší ako rozpočet za rok 2008. Dvor audítorov uviedol, že získal primeranú istotu, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. Je znepokojujúce, že vyjadrené obavy sa týkajú nedostatkov v rámci postupov verejného obstarávania, ktoré odhalil audit Dvora audítorov - rušenie a oneskorenia v rámci postupov verejného obstarávania, opakované oneskorenia vykonania platieb a výrazné zmeny pracovného programu v priebehu roka. Dvor audítorov odhalil nedostatky v správe inventárneho súpisu dlhodobého majetku, berie však na vedomie uistenie agentúry, že ich odstráni v účtovnej závierke za rok 2010. Myslím si, že neistota spojená s umiestnením dlhodobého majetku je ďalším prejavom problémov a dodatočných nákladov vyplývajúcich z používania dvoch sídel. Toto je tiež dôvod, prečo som sa zdržal hlasovania.
<SPEAKER ID="263" NAME="Giovanni La Via" LANGUAGE="IT">
Prostredníctvom dnešného uznesenia Parlament udeľuje absolutórium riaditeľovi Európskej železničnej agentúry za plnenie rozpočtu agentúry za rozpočtový rok 2009. Žiaľ, proces auditu odhalil rušenie a oneskorenia v rámci postupov verejného obstarávania, opakujúce sa oneskorenia vykonávania platieb a výrazné zmeny vykonané počas roka v rámci pracovného programu. Domnievam sa, že takýmto problémom by sme sa mali v budúcich rokoch vyhnúť. V tejto súvislosti mám veľkú radosť, že agentúra zriadila službu vnútorného auditu, ktorej cieľom je poskytovať podporu a poradenstvo v oblasti vnútornej kontroly.
<SPEAKER ID="264" NAME="Bogdan Kazimierz Marcinkiewicz" LANGUAGE="PL">
Hlasoval som za udelenie absolutória za plnenie rozpočtu Európskej železničnej agentúry za rozpočtový rok 2009. Napriek tomu sa domnievam, že Rada by mala podniknúť kroky na zrušenie jedného zo sídel agentúry, pretože práve to je zdrojom zbytočných dodatočných nákladov a agentúra na prijímanie účinných opatrení dve sídla nepotrebuje. Okrem toho mám obavy zo skutočnosti, že sa nedodržiava služobný poriadok agentúry a jeho vykonávacie predpisy.
<SPEAKER ID="265" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskej železničnej agentúre za jej rozpočet za rok 2009. Mrzia ma však nedostatky v správe inventárneho súpisu dlhodobého majetku, ktoré odhalil Dvor audítorov. Dvor audítorov však berie na vedomie uistenie agentúry, že ich odstráni v účtovnej závierke za rok 2010; uvedomuje si, že neistota z hľadiska umiestnenia dlhodobého majetku je ďalším prejavom problémov a dodatočných nákladov vyplývajúcich z využívania dvoch sídel.
<SPEAKER ID="265" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskej železničnej agentúry za rozpočtový rok 2009 a zohľadnení odpovedí agentúry som hlasoval za toto rozhodnutie, ktorým sa výkonnému riaditeľovi agentúry udeľuje absolutórium za plnenie rozpočtu agentúry za rozpočtový rok 2009.
<SPEAKER ID="266" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Európskej železničnej agentúry udeľuje absolutórium za plnenie rozpočtu agentúry za rozpočtový rok 2009.
<SPEAKER ID="267" NAME="Licia Ronzulli" LANGUAGE="IT">
Prostredníctvom dnešného uznesenia Parlament udeľuje absolutórium riaditeľovi Európskej železničnej agentúry za plnenie rozpočtu agentúry za rozpočtový rok 2009. Parlament znepokojuje skutočnosť, že Dvor audítorov opäť zdôraznil rušenie a oneskorenia v rámci postupov verejného obstarávania, opakujúce sa oneskorenia vykonávania platieb a výrazné zmeny pracovného programu v priebehu roka.
<SPEAKER ID="268" NAME="Angelika Werthmann" LANGUAGE="DE">
V tomto prípade som sa zdržala hlasovania, pretože by som uprednostnila odloženie udelenia absolutória. Táto správa naznačuje, že výročná správa o činnosti obsahuje nedostatočné informácie o oblasti plánovania, vyčlenenia a využívania ľudských zdrojov. Okrem toho, ak sa správa o nevyužití a plánovanom použití zdrojov bude vyžadovať až na budúci rok, týmto len v obmedzenej miere berieme na vedomie obavy vyjadrené Európskym dvorom audítorov v súvislosti s opakovaným rušením a oneskoreniami v rámci postupov verejného obstarávania.
<SPEAKER ID="269" NAME="Zigmantas Balčytis" LANGUAGE="LT">
Podporil som túto správu a udelenie absolutória za plnenie rozpočtu Európskej nadácie pre odborné vzdelávanie za rozpočtový rok 2009. Dvor audítorov informoval Európsky parlament, že ročná účtovná závierka nadácie za rozpočtový rok 2009 je spoľahlivá a že príslušné transakcie sú zákonné a správne. Vítam zámer nadácie zlepšiť výkonnosť systémov odborného vzdelávania a prípravy v partnerských krajinách nadácie a vypracovať s medzinárodnými organizáciami a dvojstrannými darcami spoločnú metodiku na zlepšenie úlohy nadácie. Domnievam sa, že nadácia musí uviesť porovnanie činností uskutočnených počas roka, za ktorý sa absolutórium udeľuje, a činností vykonaných v predchádzajúcom rozpočtovom roku s cieľom umožniť Európskemu parlamentu uskutočniť účinnejšie medziročné zhodnotenie výkonnosti nadácie. Súhlasím so spravodajcom, že nadácia musí dôkladnejšie prepracovať rozpočtové postupy. To by nám pomohlo zabrániť značnému počtu rozpočtových presunov. Rovnako vítam iniciatívu nadácie, ktorá chce Európskemu parlamentu poskytnúť výročnú správu útvaru pre vnútorný audit o vnútornom audite týkajúcom sa nadácie.
<SPEAKER ID="269" NAME="Izaskun Bilbao Barandica" LANGUAGE="ES">
Hlasovala som za túto správu. Urobila som tak, pretože Dvor audítorov uvádza, že má primeranú istotu, že ročná účtovná závierka Európskej nadácie pre odborné vzdelávanie za rozpočtový rok 2009 je spoľahlivá a že príslušné transakcie sú zákonné a správne, a pretože Parlament 5. mája 2010 udelil výkonnému riaditeľovi nadácie absolutórium za plnenie rozpočtu agentúry za rok 2008. Súhlasím s celým obsahom správy a chcela by som zdôrazniť iniciatívu nadácie, ktorá poskytla orgánu udeľujúcemu absolutórium výročnú správu útvaru pre vnútorný audit o vnútornom audite ako príklad transparentnosti, ktorý by mali nasledovať všetky ostatné agentúry.
<SPEAKER ID="269" NAME="Lara Comi" LANGUAGE="IT">
Hlasovala som za udelenie absolutória za rok 2009 Európskej nadácii pre odborné vzdelávanie, pretože - ako sa zdôrazňuje v správe - účtovná závierka a transakcie boli zákonné a riadne. Myslím si však, že nedostatočná transparentnosť postupov prijímania zamestnancov a vyšetrovanie, ktoré začal Európsky úrad pre boj proti podvodom (OLAF), sú znepokojujúce. Dúfam, že nadácia podnikne v tomto smere príslušné kroky, aby zlepšila svoju výkonnosť.
<SPEAKER ID="269" NAME="Diogo Feio" LANGUAGE="PT">
Cieľom Európskej nadácie pre odborné vzdelávanie je prispieť k rozvoju systémov odborného vzdelávania posilnením spolupráce v oblasti odborného vzdelávania a zaistením koordinácie pomoci. Činnosti nadácie zahŕňajú kandidátske krajiny na pristúpenie k Európskej únii, krajiny západného Balkánu, východnej Európy a strednej Ázie a stredomorské partnerské krajiny. Pri vynakladaní dostupných finančných prostriedkov na otázky súvisiace s odbornou prípravou, ktoré sa týkajú rozvojových krajín, treba postupovať opatrne a dôsledne.
<SPEAKER ID="269" NAME="Juozas Imbrasas" LANGUAGE="LT">
Podporil som tento dokument, pretože príslušný výbor sa rozhodol schváliť účtovnú závierku Európskej agentúry pre odbornú prípravu za rozpočtový rok 2009. Znepokojenie však spôsobujú obavy vyjadrené vzhľadom na zistenia Dvora audítorov v súvislosti s nedostatočnou transparentnosťou postupov prijímania zamestnancov a vyšetrovanie (OF/2009/0370), ktoré začal Európsky úrad pre boj proti podvodom (OLAF). Aby sa dosiahla vyššia transparentnosť a odstránila sa všetka neistota, ktorá sa týka práce Európskej nadácie pre odbornú prípravu, musia sa odstrániť všetky nedostatky.
<SPEAKER ID="269" NAME="Giovanni La Via" LANGUAGE="IT">
Vzhľadom na vyjadrenie Dvora audítorov, že získal primeranú istotu, že ročná závierka za rozpočtový rok 2009 je spoľahlivá a že príslušné transakcie sú zákonné a správne, som hlasoval za udelenie absolutória za plnenie rozpočtu Európskej nadácie pre odborné vzdelávanie za rozpočtový rok 2009. Každá rozprava o udelení absolutória má jednoznačne svoj osobitý kontext a kontextom tej dnešnej rozpravy je hospodárska a finančná kríza, ktorá spôsobuje mnohým členským štátom finančné a rozpočtové problémy. Napriek týmto problémom blahoželám nadácii k jej zámeru zlepšiť výkonnosť systémov odborného vzdelávania a prípravy v partnerských krajinách nadácie (tzv. turínsky proces) popri súčasnom vykonávaní dôkladnej revízie jej postupov prijímania zamestnancov.
<SPEAKER ID="270" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskej nadácii pre odborné vzdelávanie za jej rozpočet za rok 2009 a vítam iniciatívu nadácie poskytnúť orgánu udeľujúcemu absolutórium výročnú správu útvaru pre vnútorný audit o vnútornom audite týkajúcom sa nadácie. Parlament to považuje za príklad transparentnosti a osvedčený postup, ktorý by mali nasledovať všetky ostatné agentúry.
<SPEAKER ID="270" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskej nadácie pre odborné vzdelávanie za rozpočtový rok 2009 a zohľadnení odpovedí nadácie som hlasoval za toto rozhodnutie, ktorým sa výkonnému riaditeľovi nadácie udeľuje absolutórium za plnenie rozpočtu nadácie za rozpočtový rok 2009.
<SPEAKER ID="271" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Európskej nadácie pre odborné vzdelávanie udeľuje absolutórium za plnenie rozpočtu nadácie za rozpočtový rok 2009.
<SPEAKER ID="271" NAME="Angelika Werthmann" LANGUAGE="DE">
Absolutórium bolo udelené. Správa pozitívne hodnotí, že rozpočet za rok 2009 je verným obrazom finančnej situácie nadácie. V porovnaní s rokom 2008 sa rozpočet znížil o 0,5 %. Ďalšie možné úspory možno dosiahnuť prostredníctvom intenzívnejšej spolupráce s Európskym centrom pre rozvoj odbornej prípravy (CEDEFOP). Nadácia chce vyriešiť kritizovaný nedostatok transparentnosti pri prijímaní pracovníkov dôkladnou revíziou tohto procesu.
<SPEAKER ID="272" NAME="Zigmantas Balčytis" LANGUAGE="LT">
Hlasoval som za túto správu a podporil som udelenie absolutória za plnenie rozpočtu Európskej agentúry pre bezpečnosť a ochranu zdravia pri práci za rozpočtový rok 2009. Dvor audítorov informoval Európsky parlament, že ročná účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. Súhlasím s pánom spravodajcom, že agentúra musí uviesť porovnanie činností uskutočnených počas roka, za ktorý sa absolutórium udeľuje, a činností uskutočnených v predchádzajúcom rozpočtovom roku s cieľom umožniť Európskemu parlamentu uskutočniť účinnejšie medziročné zhodnotenie výkonnosti agentúry. Vítam iniciatívu agentúry vypracovať do roku 2020 prognózy týkajúce sa bezpečnosti a zdravotných dôsledkov technologických inovácií v súvislosti s ekologickými pracovnými miestami. Domnievam sa, že agentúra musí obmedziť zvýšenú mieru rušenia a informovať Európsky parlament o podniknutých opatreniach. Agentúra musí tiež venovať osobitnú pozornosť záväzkom, ktoré na konci roka zostávajú otvorené, s cieľom uvoľniť nepoužité finančné prostriedky na pokrytie následných finančných a právnych záväzkov.
<SPEAKER ID="272" NAME="Lara Comi" LANGUAGE="IT">
Hlasovala som za udelenie absolutória za plnenie rozpočtu Európskej agentúry pre bezpečnosť a ochranu zdravia pri práci za rok 2009, pretože si myslím, že napriek niektorým nezrovnalostiam, ktoré odhalil Dvor audítorov pri správe niektorých finančných prostriedkov, a nezrovnalostiam v súvislosti s postupom verejného obstarávania možno povedať, že celkové riadenie agentúry bolo dobré. Okrem toho podporujem poznámky Dvora audítorov, ktoré sa týkajú potreby zlepšení programových a monitorovacích činností s cieľom čo najúčinnejšieho možného využitia dostupných rozpočtových prostriedkov.
<SPEAKER ID="273" NAME="Edite Estrela" LANGUAGE="PT">
Hlasovala som za správu o absolutóriu za plnenie rozpočtu Európskej agentúry pre bezpečnosť a ochranu zdravia pri práci za rozpočtový rok 2009, keďže prispieva ku kontrole spôsobu využívania finančných prostriedkov európskymi inštitúciami. Treba zdôrazniť vplyv financovania poskytovaného touto agentúrou na opatrenia, ktoré sa týkajú zdravia a bezpečnosti pracujúcich žien.
<SPEAKER ID="273" NAME="Diogo Feio" LANGUAGE="PT">
Táto agentúra zodpovedá za poskytovanie užitočných odborných, vedeckých a hospodárskych informácií v oblasti ochrany zdravia a bezpečnosti na pracovisku európskym úradom, členským štátom a zúčastneným stranám. Tieto informácie sú mimoriadne dôležité na umožnenie posúdenia zdravotných a bezpečnostných podmienok na pracovisku v Únii a toho, aké sú v Európe súčasné osvedčené postupy v tejto oblasti.
<P>
Napriek tomu, že Dvor audítorov uvádza, že účtovná závierka agentúry je spoľahlivá a že agentúra účinne koordinovala sieť agentúr počas procesu udeľovania absolutória za plnenie rozpočtu za rozpočtový rok 2009, pán spravodajca osobitne zdôraznil, že neposkytla dostatočné informácie na porovnanie činností vykonaných v nasledujúcich rokoch. Takéto informácie považujem za podstatné a k nasledujúcej správe Dvora audítorov by mala byť priložená sprievodná tabuľka tak, ako sa to navrhuje.
<SPEAKER ID="273" NAME="Juozas Imbrasas" LANGUAGE="LT">
Podporil som tento dokument, pretože príslušný výbor sa rozhodol schváliť účtovnú závierku Európskej agentúry pre bezpečnosť a ochranu zdravia pri práci za rozpočtový rok 2009. Dvor audítorov odhalil nesúlad v oblasti postupu verejného obstarávania (využívanie rámcovej zmluvy, ktorá prekračuje maximálnu hodnotu). Rozpočet agentúry za rok 2009 bol 15 100 000 EUR, čo predstavuje nárast o 0,6 % oproti rozpočtu za rok 2008. Domnievam sa, že Európska agentúra pre bezpečnosť a ochranu zdravia pri práci musí nevyhnutne odstrániť nedostatky v oblasti postupov verejného obstarávania.
<SPEAKER ID="273" NAME="Giovanni La Via" LANGUAGE="IT">
Vzhľadom na vyjadrenie Dvora audítorov, že získal primeranú istotu, že ročná závierka za rozpočtový rok 2009 je spoľahlivá a že príslušné transakcie sú zákonné a správne, hlasoval som za udelenie absolutória za plnenie rozpočtu Európskej agentúry pre bezpečnosť a ochranu zdravia pri práci za rozpočtový rok 2009. Každá rozprava o udelení absolutória má jednoznačne svoj osobitý kontext a kontextom tej dnešnej rozpravy je hospodárska a finančná kríza, ktorá spôsobuje mnohým členským štátom finančné a rozpočtové problémy. Napriek týmto problémom chválim agentúru za pokrok, ktorý dosiahla, napriek niekoľkým chybám, a za jej účinnú prácu v úlohe koordinátora siete agentúr počas postupu udeľovania absolutória za rok 2009.
<SPEAKER ID="274" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskej agentúre pre bezpečnosť a ochranu zdravia pri práci. Vítam iniciatívu agentúry poskytnúť orgánu udeľujúcemu absolutórium výročnú správu útvaru pre vnútorný audit o vnútornom audite. Blahoželám agentúre k výraznému pokroku v tejto oblasti. Parlament berie na vedomie, že všetky "veľmi dôležité" odporúčania útvaru pre vnútorný audit agentúre s výnimkou odporúčania týkajúceho sa overovania účtovných systémov, ktoré sa vzhľadom na čiastočnú realizáciu presunulo do kategórie "dôležitých" odporúčaní, sa primerane vykonali a uzatvorili; vyzýva preto účtovníka agentúry, aby popísal metodiku uplatňovanú pri validácii účtovných systémov agentúry; podporuje myšlienku rozvíjania spolupráce v rámci medziagentúrnej siete účtovníkov v záujme stanovenia spoločných požiadaviek a vytvorenia spoločných postupov pre validáciu účtovných systémov agentúr.
<SPEAKER ID="274" NAME="Paulo Rangel" LANGUAGE="PT">
Po zohľadnení správy Dvora audítorov o ročnej účtovnej závierke Európskej agentúry pre bezpečnosť a ochranu zdravia pri práci za rozpočtový rok 2009 a zohľadnení odpovedí agentúry som hlasoval za toto rozhodnutie, ktorým sa výkonnému riaditeľovi Európskej agentúry pre bezpečnosť a ochranu zdravia pri práci udeľuje absolutórium v súvislosti s plnením rozpočtu agentúry za rozpočtový rok 2009.
<SPEAKER ID="275" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Európskej agentúry pre bezpečnosť a ochranu zdravia pri práci udeľuje absolutórium za plnenie rozpočtu agentúry za rozpočtový rok 2009.
<SPEAKER ID="276" NAME="Licia Ronzulli" LANGUAGE="IT">
Prostredníctvom dnešného uznesenia udeľuje Parlament absolutórium výkonnému riaditeľovi Európskej agentúry pre bezpečnosť a ochranu zdravia pri práci za plnenie rozpočtu agentúry za rozpočtový rok 2009. Parlament víta iniciatívu agentúry vypracovať do roku 2020 prognózy týkajúce sa bezpečnosti a zdravotných dôsledkov technologických inovácií v súvislosti s ekologickými pracovnými miestami; poznamenáva tiež, že sa zozbierali údaje o bezpečnosti a ochrane zdravia žien pri práci.
<SPEAKER ID="277" NAME="Angelika Werthmann" LANGUAGE="DE">
Absolutórium bolo udelené. Európska agentúra pre bezpečnosť a ochranu zdravia pri práci, v ktorej majú zastúpenie zamestnávatelia aj zamestnanci a ktorá poskytuje odporúčania spoločnostiam, akými spôsobmi jednoducho a účinne zlepšiť pracovné podmienky, zápasí s nezrovnalosťami v oblasti verejného obstarávania, rovnako ako so zásadou ročnej platnosti rozpočtu. Na druhej strane, agentúra už poskytla uistenie, že týmto problémom bude venovať osobitnú pozornosť; okrem toho zaistila maximálnu transparentnosť poskytnutím výročnej správy o vnútornom audite.
<SPEAKER ID="278" NAME="Zigmantas Balčytis" LANGUAGE="LT">
Hlasoval som za túto správu a podporil som absolutórium za plnenie rozpočtu Zásobovacej agentúry Euratomu za rozpočtový rok 2009. Dvor audítorov informoval Európsky parlament o tom, že účtovná závierka agentúry za rozpočtový rok 2009 poskytuje spoľahlivé informácie a že príslušné transakcie sú zákonné a správne. Vzhľadom na to, že agentúra nemá samostatný rozpočet, je de facto súčasťou Komisie. Súhlasím so spravodajcom v tom, že táto situácia je v rozpore so štatútom agentúry a že v tejto súvislosti sa natíska otázka, či je potrebné túto agentúru ponechať v jej súčasnej forme a organizačnej podobe.
<SPEAKER ID="278" NAME="Lara Comi" LANGUAGE="IT">
Hlasovala som za udelenie absolutória za rozpočtový rok 2009 Zásobovacej agentúre Euratomu, pretože so svojimi finančnými prostriedkami hospodárila precízne a dôkladne. V súlade so správou však považujem za potrebné prehodnotiť právne postavenie agentúry, keďže je stále súčasťou Komisie.
<SPEAKER ID="278" NAME="Diogo Feio" AFFILIATION="PPE">
písomne. - (PT) Európske spoločenstvo pre atómovú energiu (Euratom) pracuje v oblastiach, ktoré súvisia s atómovou energiou. Ide konkrétne o výskum a vypracovávanie usmernení pre bezpečné a mierové využívanie jadrovej energie. Vytvorením tejto agentúry chcel Euratom zabezpečiť pravidelné a rovnaké dodávky rúd, surovín a osobitných štiepnych materiálov v Európskej únii. Napriek súčasným obavám, ktoré vyplývajú z havárie v elektrárni vo Fukušime, je jadrová energia súčasťou európskej skladby zdrojov energie. Ak má Euratom naďalej fungovať, je nevyhnutná dodávka akýchkoľvek materiálov, ktoré umožňujú dosahovanie cieľov agentúry.
<P>
Spravodajca potvrdil, že agentúra je v skutočnosti súčasťou Euratomu a nemá vlastný rozpočet, čo je dôvod na úvahu o užitočnosti zachovania jej súčasnej organizačnej podoby. Nemám dostatočné množstvo informácií, aby som zaujal stanovisko, domnievam sa však, že by sa malo zvoliť riešenie, ktoré je pre EÚ najlacnejšie, najúčinnejšie a najtransparentnejšie.
<SPEAKER ID="279" NAME="Catherine Grèze" LANGUAGE="FR">
Ak výška rozpočtových prostriedkov pre Euratom dosahuje 5,5 miliardy EUR a v oblasti obnoviteľných zdrojov energie je vyčlenených 1,2 miliardy EUR, zásadne odmietam udelenie absolutória vedeniu Euratomu. Je najvyšší čas na zmenu tohto trendu. Preto som sa zdržala hlasovania o tejto správe.
<SPEAKER ID="279" NAME="Giovanni La Via" LANGUAGE="IT">
Najprv by som chcel poďakovať spravodajcovi za vynikajúcu prácu, ktorú vykonal. Ako vieme, finančná kontrola plnenia rozpočtu Európskej únie sa uskutočňuje na troch úrovniach. Ide o vnútornú kontrolu v každej inštitúcii, vonkajšiu kontrolu, ktorú vykonáva Európsky dvor audítorov, a o postup udeľovania absolutória, ktorý uskutočňuje Európsky parlament. Dnešné hlasovanie uzatvára postup finančnej kontroly udelením absolutória za plnenie rozpočtu Zásobovacej agentúry Euratomu za rozpočtový rok 2009. Zistilo sa, že jej účtovná závierka je zákonná a spoľahlivá.
<SPEAKER ID="280" NAME="David Martin" AFFILIATION="S&amp;D">
písomne. - Hlasoval som za udelenie absolutória Zásobovacej agentúre Euratomu. Zároveň konštatujem, že v roku 2009 agentúra nedostala žiadne dotácie na pokrytie svojich činností. Všetky výdavky agentúry spojené s plnením rozpočtu na rok 2009 hradila Komisia. Táto situácia pretrváva od vytvorenia agentúry v roku 2008. Vzhľadom na to, že agentúra nemá samostatný rozpočet, je de facto súčasťou Komisie. Podľa môjho názoru sa v tejto súvislosti natíska otázka, či je potrebné túto agentúru ponechať v jej súčasnej forme a organizačnej podobe.
<SPEAKER ID="280" NAME="Paulo Rangel" AFFILIATION="PPE">
písomne. - (PT) Vzhľadom na správu Dvora audítorov o overení účtovnej závierky agentúry ESA - Zásobovacej agentúry Euratomu (Európskeho spoločenstva pre atómovú energiu) za rozpočtový rok 2009 spolu s odpoveďami agentúry som hlasoval za toto rozhodnutie, ktorým sa výkonnému riaditeľovi agentúry ESA udeľuje absolutórium za plnenie rozpočtu agentúry ESA za rozpočtový rok 2009.
<SPEAKER ID="281" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Zásobovacej agentúry Euratomu udeľuje absolutórium za plnenie rozpočtu agentúry za rozpočtový rok 2009.
<SPEAKER ID="282" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi Zásobovacej agentúry Euratomu absolutórium za plnenie rozpočtu agentúry za rozpočtový rok 2009. Parlament zdôrazňuje, že Dvor audítorov vyhlásil, že získal primeranú istotu o tom, že účtovná závierka za rozpočtový rok 2009 poskytuje spoľahlivé informácie a že príslušné transakcie sú zákonné a správne.
<SPEAKER ID="283" NAME="Angelika Werthmann" LANGUAGE="DE">
Zdržala som sa hlasovania o udelení absolutória Zásobovacej agentúre Euratomu, ktorej úloha spočíva v zabezpečovaní dostatočného množstva štiepneho materiálu (vrátane všetkých zásob) pre Európsku úniu. Podľa tejto správy v tomto období existujú nezrovnalosti v súvislosti so súčasnou organizačnou podobou a právnou formou agentúry. Natíska sa tak otázka, či je potrebné zachovať agentúru v jej súčasnej forme a organizačnej podobe. Bola by som rada, keby sa táto otázka objasnila, a to najmä vzhľadom na súčasné celoeurópske prehodnocovanie postoja v súvislosti s jadrovou energiou.
<SPEAKER ID="284" NAME="Zigmantas Balčytis" LANGUAGE="LT">
Podporil som túto správu a absolutórium za plnenie rozpočtu Európskej nadácie pre zlepšovanie životných a pracovných podmienok za rozpočtový rok 2009. Dvor audítorov informoval Európsky parlament, že účtovná závierka nadácie za rozpočtový rok 2009 je spoľahlivá a že príslušné transakcie sú zákonné a správne. Vítam zámer nadácie uviesť porovnanie činností uskutočnených v priebehu skúmaného roka, za ktorý sa udeľuje absolutórium, a činností uskutočnených v predchádzajúcom rozpočtovom roku. Európskemu parlamentu to umožní uskutočniť lepšie medziročné zhodnotenie výkonnosti agentúry. Som presvedčený, že pre nadáciu je veľmi užitočné posúdenie jej ex-post pracovného programu na roky 2005 - 2008. Uvedeným posúdením získava nadácia cenné skúsenosti a odporúčania v súvislosti s výzvami, ktoré bude prekonávať v budúcej fáze plánovania. Súhlasím so spravodajcom v tom, že nadácia musí ďalej rozvíjať svoj Systém monitorovania výkonnosti Eurofound s cieľom zabezpečiť, že výsledky monitorovania výkonnosti sa odrazia v rozhodovaní a plánovaní na riadiacej úrovni. Som tiež presvedčený, že nadácia musí prijať kroky na zlepšenie svojho postupu hodnotenia a preskúmania v oblasti obstarávania s cieľom zabrániť budúcemu opakovaniu chýb a nezrovnalostí pri hodnotení, na ktoré upozornil Dvor audítorov. Okrem toho musí nadácia zabezpečiť, aby sa finančné zdroje využívali až po schválení rozpočtových prostriedkov.
<SPEAKER ID="284" NAME="Lara Comi" LANGUAGE="IT">
Hlasovala som za udelenie absolutória za plnenie rozpočtu Európskej nadácie pre zlepšovanie životných a pracovných podmienok za rozpočtový rok 2009, pretože audit účtovnej závierky a príslušných transakcií uskutočnený Dvorom audítorov ukazuje, že nadácia vykonala kvalitnú, včasnú a transparentnú prácu. Bez ohľadu na niektoré nedostatky v postupoch prijímania zamestnancov a v postupoch obstarávania som naďalej pevne presvedčená, že v súvislosti s budúcim zlepšením máme dobré vyhliadky a že nadácia je odhodlaná zaviesť ich do praxe.
<SPEAKER ID="285" NAME="Edite Estrela" LANGUAGE="PT">
Hlasovala som za správu o absolutóriu za plnenie rozpočtu Európskej nadácie pre zlepšovanie životných a pracovných podmienok (Eurofound) za rozpočtový rok 2009. Prispieva totiž ku kontrole využívania finančných prostriedkov zo strany európskych inštitúcií. Aj napriek vyhláseniu Dvora audítorov o zákonnosti a správnosti činností súvisiacich s ročnou účtovnou závierkou by sa malo zdôrazniť, že prvá účtovná závierka, ktorú predložila nadácia Eurofound, mala vážne nedostatky. Nadácia Eurofound by mala v budúcnosti správne plniť postupy na konci roka a dodržiavať termíny pri predkladaní svojich účtovných závierok, a to prostredníctvom dodatočných školení a zdrojov.
<SPEAKER ID="285" NAME="Diogo Feio" AFFILIATION="PPE">
písomne. - (PT) Európska nadácia pre zlepšovanie životných a pracovných podmienok (Eurofound) je tripartitný orgán Únie, zriadený v roku 1975 s cieľom prispievať k plánovaniu a vytváraniu lepších pracovných a životných podmienok v Európe. Presnejšie povedané, hodnotí a analyzuje pracovné a životné podmienky, poskytuje oprávnené stanoviská a poradenstvo významným aktérom v oblasti sociálnej politiky EÚ, prispieva k zlepšovaniu kvality života a poskytuje informácie o vývoji a trendoch, a to najmä tých, ktoré prinášajú zmeny.
<P>
Spravodajca vyjadril obavy v súvislosti s transparentnosťou riadenia ľudských zdrojov nadácie Eurofound. Tieto obavy zopakovali ostatní členovia Výboru pre rozpočet. Domnievam sa, že by bolo na prospech veci, keby sa tieto obavy rozptýlili.
<SPEAKER ID="285" NAME="Juozas Imbrasas" LANGUAGE="LT">
Podporil som tento dokument, pretože gestorský výbor sa rozhodol schváliť účtovnú závierku Európskej nadácie pre zlepšovanie životných a pracovných podmienok za rozpočtový rok 2009. Rozpočet nadácie na rok 2009 predstavoval 20 200 000 EUR, čo predstavuje oproti rozpočtovému roku 2008 pokles o 3,8 %. Dvor audítorov však odhalil v jednom prípade otvoreného verejného obstarávania chyby a nezrovnalosti pri hodnotení, ktoré mali vplyv na kvalitu konania. Nadácia musí preto prijať kroky na zlepšenie svojho postupu hodnotenia a preskúmania s cieľom zabrániť opakovaniu týchto chýb v budúcnosti. Je poľutovaniahodné, že Dvor audítorov bol prinútený vyjadriť sa o rozpočtovom a finančnom výkaze nadácie, a to najmä so zreteľom na skutočnosť, že počiatočná predbežná účtovná závierka predložená nadáciou obsahovala vážne chyby, čo poukazuje na závažné nedostatky v jej finančnom riadení. Som presvedčený, že je potrebné zohľadniť vyjadrené pripomienky a obavy a prijať náležité opatrenia.
<SPEAKER ID="285" NAME="Giovanni La Via" LANGUAGE="IT">
Dvor audítorov a Výbor pre kontrolu rozpočtu vydali kladné stanovisko k plneniu rozpočtu Európskej nadácie pre zlepšovanie životných a pracovných podmienok za rozpočtový rok 2009. Z uvedených dôvodov dnes Parlament hlasoval o udelení absolutória za rozpočtový rok 2009. Považujem však za dôležité upozorniť na prítomnosť určitých chýb a nezrovnalostí, ktoré Dvor audítorov odhalil pri svojom hodnotení v jednom prípade otvoreného verejného obstarávania, ktoré mali vplyv na kvalitu konania. Pripájam sa preto k výzve, aby Európska nadácia pre zlepšovanie životných a pracovných podmienok prijala kroky na zlepšenie svojho postupu hodnotenia a preskúmania.
<SPEAKER ID="286" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskej nadácii pre zlepšovanie životných a pracovných podmienok. Vyzývam však nadáciu, aby zabezpečila, že rozpočtové prostriedky sa sprístupnia len po získaní zodpovedajúcich pripísaných príjmov. Európsky parlament berie na vedomie, že Dvor audítorov zaznamenal, že v rozpore s nariadením o rozpočtových pravidlách nadácie (článok 19) neobsahuje rozpočet nadácie osobitné položky pre rôzne programy financované z pripísaných príjmov. Okrem toho berie na vedomie, že v rámci programu financovaného z pripísaných príjmov nadácia prijala záväzky vo výške 184 000 EUR, aj keď objem skutočne prijatých pripísaných príjmov bol len 29 000 EUR. Vyjadrujem poľutovanie nad tým, že Dvor audítorov bol prinútený vyjadriť sa o rozpočtovom a finančnom výkaze nadácie, a to najmä so zreteľom na skutočnosť, že počiatočná predbežná účtovná závierka predložená nadáciou obsahovala vážne chyby, čo poukazuje na závažné nedostatky v jej finančnom riadení. Európsky parlament víta potvrdenie nadácie, že prostredníctvom dodatočných školení a zdrojov zabezpečí, aby správne plnila postupy na konci roka a dodržiavala termíny pri predkladaní účtovných závierok.
<SPEAKER ID="287" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje riaditeľovi Európskej nadácie pre zlepšovanie životných a pracovných podmienok absolutórium za plnenie rozpočtu nadácie za rozpočtový rok 2009.
<SPEAKER ID="288" NAME="Licia Ronzulli" LANGUAGE="IT">
Dnešným uznesením Parlament udeľuje riaditeľovi Európskej nadácie pre zlepšovanie životných a pracovných podmienok absolutórium za plnenie rozpočtu nadácie za rozpočtový rok 2009. Parlament berie na vedomie, že Dvor audítorov odhalil v jednom prípade otvoreného verejného obstarávania chyby a nezrovnalosti pri hodnotení, ktoré mali vplyv na kvalitu konania. Parlament preto nadáciu vyzýva, aby prijala kroky na zlepšenie svojho postupu hodnotenia a preskúmania s cieľom zabrániť opakovaniu týchto chýb v budúcnosti.
<SPEAKER ID="289" NAME="Angelika Werthmann" LANGUAGE="DE">
Zdržala som sa hlasovania o tomto absolutóriu. Správa obsahuje súbor nedostatkov. Zároveň sa však odvoláva na záruky zo strany Európskej nadácie pre zlepšovanie životných a pracovných podmienok v súvislosti s tým, že ich účinne odstráni. Kým uvedené záruky sú vítané, vzhľadom na charakter nedostatkov nie je možné hlasovať za absolutórium (nedostatky v postupoch prijímania zamestnancov sa zistili už v roku 2006, predbežná účtovná závierka predložená Európskemu dvoru audítorov obsahovala vážne chyby, ktoré vyplývajú z nedostatkov v jej finančnom riadení). Kvalifikovaní pracovníci by mali podrobiť nadáciu v Dubline podrobnému auditu a my by sme mali hlasovať o absolutóriu až po uskutočnení potrebných zmien, ktoré z neho vyplynú.
<SPEAKER ID="290" NAME="Zigmantas Balčytis" LANGUAGE="LT">
Hlasoval som za túto správu a podporil som absolutórium za plnenie rozpočtu Eurojustu za rozpočtový rok 2009. Podľa informácií, ktoré poskytol Dvor audítorov, je účtovná závierka Eurojustu za rozpočtový rok 2009 spoľahlivá a príslušné transakcie sú zákonné a správne. Vítam iniciatívu agentúry zahrnúť kľúčové ukazovatele výkonnosti do plánov svojho oddelenia na rok 2010. Súhlasím so spravodajcom v tom, že agentúra musí informovať Európsky parlament o týchto kľúčových ukazovateľoch a ich prepojeniach s cieľmi, rozpočtom a pracovným programom Eurojustu. Prepojenie ukazovateľov s cieľmi, rozpočtom a pracovným programom agentúry umožní zúčastneným stranám lepšie zhodnotiť výkonnosť Eurojustu. Konštatuje sa, že Dvor audítorov neuviedol pripomienky k úrovni prenosov a rušení rozpočtových prostriedkov v roku 2009. Vítam skutočnosť, že agentúra zaviedla opatrenia na odhad trhovej hodnoty príslušných produktov a služieb pred začatím postupu verejného obstarávania.
<SPEAKER ID="290" NAME="Lara Comi" LANGUAGE="IT">
Hlasovala som za udelenie absolutória Eurojustu za rozpočtový rok 2009, keďže, ako ukazuje správa, so zdrojmi hospodáril mimoriadne dobre a počínal si aj mimoriadne transparentne, pričom využíval mnohé ukazovatele na vysvetlenie svojej finančnej situácie. Vyjadrujem však úprimné poľutovanie, čo sa týka neustálych požiadaviek, ktoré musel Dvor audítorov predložiť, pokiaľ ide o postupy verejného obstarávania a prijímania pracovníkov. V súvislosti s týmito požiadavkami sa ešte stále nepredložila primeraná reakcia alebo riešenie.
<SPEAKER ID="290" NAME="Diogo Feio" AFFILIATION="PPE">
písomne. - (PT) Eurojust je orgán Európskej únie, ktorý pomáha výskumným pracovníkom a zástupcom prokurátorov v EÚ spolupracovať v boji proti cezhraničnej trestnej činnosti. Zohráva kľúčovú úlohu pri výmene informácií a vydávaní osôb. Vzhľadom na mimoriadnu dôležitosť a citlivosť týchto otázok je potrebné, aby mal Eurojust prostriedky, ktoré mu umožňujú ich účinné riešenie. Je však zrejmé, že pri riešení otázok v oblasti spravodlivosti a pri boji proti zločinu nie sú potrebné prostriedky nikdy dostačujúce.
<P>
Zdá sa, že hlavný problém Eurojustu spočíva v účinnom riadení ľudských zdrojov. Skutočnosť, že v Eurojuste je neobsadených 24 % miest a že rôzne riadiace pozície sú obsadené neefektívnym personálom, vzbudzuje obavy o kontinuitu a účinné vykonávanie činností Eurojustu.
<SPEAKER ID="290" NAME="Juozas Imbrasas" AFFILIATION="EFD">
písomne. - (LT) Zdržal som sa hlasovania o tomto dokumente aj napriek tomu, že gestorský výbor sa rozhodol schváliť účtovnú závierku Eurojustu za rozpočtový rok 2009. Dvor audítorov vyhlásil, že získal primeranú istotu o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne. Zdržal som sa hlasovania, pretože Dvor audítorov rovnako ako v predchádzajúcich troch rokoch znova zistil nedostatky v postupoch verejného obstarávania. Dvor audítorov opätovne upozornil aj na nedostatky v plánovaní a uplatňovaní postupov prijímania pracovníkov, pričom dotácia agentúre v roku 2009 bola o 6,4 % vyššia ako v roku 2008.
<SPEAKER ID="290" NAME="Giovanni La Via" LANGUAGE="IT">
Finančná kontrola plnenia rozpočtu Európskej únie sa uskutočňuje na troch úrovniach. Ide o vnútornú kontrolu v každej inštitúcii, vonkajšiu kontrolu, ktorú vykonáva Európsky dvor audítorov, a postup udeľovania absolutória, ktorý uskutočňuje Parlament. V dnešnom hlasovaní sa udelilo absolutórium Eurojustu za plnenie jeho rozpočtu za rozpočtový rok 2009. Hlasoval som za udelenie tohto absolutória, pretože na základe auditov, ktoré vykonal Dvor audítorov a Výbor pre kontrolu rozpočtu, Dvor audítorov vyhlásil, že získal primeranú istotu o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne.
<SPEAKER ID="291" NAME="David Martin" AFFILIATION="S&amp;D">
písomne. - Hlasoval som za udelenie absolutória Eurojustu a vítam, že agentúra zaviedla opatrenia na odhad trhovej hodnoty príslušných produktov alebo služieb pred začatím postupu verejného obstarávania. Domnievam sa, že táto iniciatíva je dôležitým postupom, ktorý by mali nasledovať ďalšie agentúry. Okrem toho vítam ročný plán verejného obstarávania agentúry na rok 2009, ktorý významne pomohol oddeleniam a útvarom Eurojustu pri riadení svojich verejných súťaží. Zastávam názor, že tieto iniciatívy zlepšujú usmerňovanie a kontrolu, ktoré vykonáva povoľujúci úradník.
<SPEAKER ID="292" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje správnemu riaditeľovi Eurojustu absolutórium za plnenie rozpočtu Eurojustu za rozpočtový rok 2009.
<SPEAKER ID="293" NAME="Licia Ronzulli" LANGUAGE="IT">
Dnešným uznesením Parlament udeľuje správnemu riaditeľovi Eurojustu absolutórium za plnenie rozpočtu Eurojustu za rozpočtový rok 2009. Parlament s uspokojením konštatuje, že Dvor audítorov neuvádza pripomienky k úrovni prenosov a rušení rozpočtových prostriedkov v roku 2009 a že udelenie absolutória za plnenie rozpočtu agentúry by sa v budúcnosti malo zakladať aj na výkonnosti agentúry počas celého roka.
<SPEAKER ID="294" NAME="Angelika Werthmann" LANGUAGE="DE">
Nehlasovala som za udelenie absolutória. Postupovala som tak najmä preto, že podľa správy sa z 26 odporúčaní útvaru vnútorného auditu z roku 2008 vykonali iba 4 a vykonávanie ďalších 15 odporúčaní mešká o vyše 12 mesiacov. Tieto okolnosti sa musia okamžite napraviť predtým, než bude možné udeliť akékoľvek ďalšie absolutórium.
<SPEAKER ID="295" NAME="Zigmantas Balčytis" AFFILIATION="S&amp;D">
písomne. - (LT) Hlasoval som za tento dokument a podporil som absolutórium za plnenie rozpočtu Európskej agentúry pre riadenie operačnej spolupráce na vonkajších hraniciach členských štátov Európskej únie (FRONTEX) za rozpočtový rok 2009. Dvor audítorov zistil, že účtovná závierka agentúry za rozpočtový rok 2009 je spoľahlivá a že príslušné transakcie sú zákonné a správne. Správna rada agentúry schválila v júni 2009 viacročný plán na obdobie 2010 - 2013, ktorý agentúre umožní plánovať svoje činnosti a účinnejšie posudzovať ich riziko. Vítam iniciatívu agentúry, ktorá v roku 2009 zaviedla tzv. systém riadenia výkonnosti agentúry Frontex, ktorého cieľom je lepšie informovať správnu radu agentúry prostredníctvom poskytovania údajov o dosahu operácií agentúry. Súhlasím tiež so spravodajcom v tom, že je potrebné, aby agentúra zlepšila svoje finančné hospodárenie, pokiaľ ide o preplácanie nákladov vzniknutých členským štátom, a aby spolu s týmito členskými štátmi určila nedostatky a ťažkosti, čo umožní prijať primerané riešenia.
<SPEAKER ID="295" NAME="Lara Comi" LANGUAGE="IT">
Hlasovala som za udelenie absolutória za rozpočtový rok 2009 Európskej agentúre pre riadenie operačnej spolupráce na vonkajších hraniciach členských štátov Európskej únie (FRONTEX), pretože, ako sa uvádza v správe, jej účtovná závierka a transakcie sú ako celok na základe analýzy pozitívne, správne a zákonné. Musím však súhlasiť s vyjadrením v správe o tom, že vzhľadom na viacero nezrovnalostí, postupov, ktorým chýba transparentnosť, a prenosov odhalených v rozpočte by agentúra mala zlepšiť svoje finančné hospodárenie.
<SPEAKER ID="295" NAME="Diogo Feio" AFFILIATION="PPE">
písomne. - (PT) Povinnosti Európskej agentúry pre riadenie operačnej spolupráce na vonkajších hraniciach členských štátov Európskej únie (FRONTEX) spočívajú v podpore členských štátov pri odbornej príprave príslušníkov pohraničnej stráže vrátane zriaďovania spoločných vzdelávacích usmernení, vo vykonávaní analýzy rizika, v sledovaní vývoja príslušného výskumu, ktorý sa týka kontroly a dozoru nad vonkajšími hranicami, v podpore členských štátov vo všetkých situáciách, ktoré si vyžadujú zvýšenú operačnú a technickú pomoc na vonkajších hraniciach, a v poskytovaní potrebnej podpory členským štátom v oblasti spoločných operácií v prípadoch navracania.
<P>
Rastúci migračný tlak na hranice Únie a potreba koordinácie medzi členskými štátmi sú dostatočným dôvodom na to, aby agentúra Frontex mala dostatok prostriedkov na vykonávanie svojich povinností, ktoré jej boli zverené. Súhlasím však s obavami spravodajcu v súvislosti s nadhodnotením nákladov na predbežné financovanie hraničných orgánov o 27 %, na ktoré upozornil Dvor audítorov, a s nadmerne vyplatenými preddavkami.
<SPEAKER ID="295" NAME="Juozas Imbrasas" AFFILIATION="EFD">
písomne. - (LT) Zdržal som sa hlasovania o tomto dokumente aj napriek tomu, že gestorský výbor sa rozhodol schváliť účtovnú závierku Európskej agentúry pre riadenie operačnej spolupráce na vonkajších hraniciach členských štátov Európskej únie (FRONTEX) za rozpočtový rok 2009. Dvor audítorov vyhlásil, že dostal prijateľné ubezpečenie o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne. Hlasovania som sa zdržal preto, lebo Európsky parlament vyjadruje znepokojenie nad tým, že Dvor audítorov opäť zistil prenosy prostriedkov, na ktoré poukázal už vo svojich výročných správach za rok 2006, 2007 a 2008, a vyjadruje poľutovanie najmä nad vysokou úrovňou prenosov a zrušení od roku 2006. Dvor audítorov druhý rok po sebe poukázal aj na to, že agentúra vyplatila prostriedky na základe jednostranných rozhodnutí o poskytnutí grantov podpísaných agentúrou, pričom sa však v platných predpisoch takýto typ nástroja neuvádza. Dvor audítorov zistil v ôsmich kontrolovaných prípadoch, že náklady na predbežné financovanie hraničných orgánov boli nadhodnotené o 27 %. V prípade činností ukončených v roku 2009 sa muselo vydať vyše 40 príkazov na vymáhanie, aby sa získali späť nadmerne vyplatené preddavky. Rozpočet agentúry na rok 2009 bol o takmer 28 % vyšší než v predchádzajúcom roku. Som presvedčený, že je potrebné zohľadniť vyjadrené pripomienky a obavy a prijať náležité opatrenia.
<SPEAKER ID="295" NAME="Giovanni La Via" LANGUAGE="IT">
Finančná kontrola plnenia rozpočtu Európskej únie sa uskutočňuje na troch úrovniach. Ide o vnútornú kontrolu v každej inštitúcii, vonkajšiu kontrolu, ktorú vykonáva Európsky dvor audítorov, a postup udeľovania absolutória, ktorý uskutočňuje Parlament. Hlasoval som za udelenie absolutória za plnenie rozpočtu agentúry Frontex za rozpočtový rok 2009, pretože audity, ktoré vykonal Dvor audítorov a Výbor pre kontrolu rozpočtu, ukázali, že všetky transakcie agentúry boli v plnej miere zákonné a správne.
<SPEAKER ID="296" NAME="David Martin" AFFILIATION="S&amp;D">
písomne. - Hlasoval som za udelenie absolutória agentúre Frontex. Konštatujem však, že Dvor audítorov druhý rok po sebe poukázal na to, že agentúra vyplatila prostriedky na základe jednostranných rozhodnutí o poskytnutí grantov podpísaných agentúrou, pričom však v platných predpisoch sa takýto typ nástroja neuvádza. Konštatujem, že takto vyplatené prostriedky predstavovali vyše 28 000 000 EUR v roku 2009 a 17 000 000 EUR v roku 2008. Vítam však iniciatívu agentúry, ktorá vznikla v reakcii na pripomienky Dvora audítorov, aby sa podpísala rámcová dohoda o partnerstve s orgánmi hraničnej kontroly členských štátov.
<SPEAKER ID="297" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje výkonnému riaditeľovi Európskej agentúry pre riadenie operačnej spolupráce na vonkajších hraniciach členských štátov Európskej únie absolutórium za plnenie rozpočtu agentúry za rozpočtový rok 2009.
<SPEAKER ID="298" NAME="Licia Ronzulli" AFFILIATION="PPE">
písomne. - (IT) Dnešným uznesením udeľuje Parlament riaditeľovi Európskej agentúry pre riadenie operačnej spolupráce na vonkajších hraniciach členských štátov Európskej únie absolutórium za plnenie rozpočtu agentúry za rozpočtový rok 2009. Parlament zdôrazňuje, že Dvor audítorov vyhlásil, že získal prijateľné ubezpečenie o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne. Parlament vyzýva agentúru, aby zlepšila svoje finančné hospodárenie, pokiaľ ide o preplácanie nákladov vzniknutých členským štátom, a aby spolu s týmito členskými štátmi určila príčiny tohto problému, čo umožní prijať spoločné riešenia.
<SPEAKER ID="298" NAME="Nikolaos Salavrakos" LANGUAGE="EL">
Vzhľadom na zvýšené prisťahovalecké toky sa vyžaduje, aby agentúra Frontex zohrávala aktívnu úlohu pri ochrane európskych hraníc. Podľa agentúry Frontex vstupuje 95 % nelegálnych prisťahovalcov do Európy cez Grécko. Vyhostenie nelegálneho prisťahovalca stojí 6 500 EUR a podľa nariadenia Dublin II nesie za jeho vyhostenie zodpovednosť krajina vstupu. Všetky členské štáty na vonkajších hraniciach EÚ sú pod tlakom prisťahovalectva a zmenili sa na prisťahovalecké tábory pre Európu. Agentúru Frontex musíme podporiť z finančného aj z operatívneho hľadiska a dosiahnuť väčšiu bezpečnosť vonkajších hraníc EÚ. Musíme tiež prijať mechanizmus na prideľovanie celkového počtu prisťahovalcov medzi všetky členské štáty.
<SPEAKER ID="298" NAME="Dominique Vlasto" LANGUAGE="FR">
Hlasovaním o tomto absolutóriu za rozpočet sa definitívne schvaľuje zvýšenie výdavkov európskej agentúry Frontex na jej úlohu kontroly našich vonkajších hraníc. Toto značné zvýšenie rozpočtu v rokoch 2006 až 2009 bolo potrebné a oprávnené. Zodpovedá potrebe posilniť koordináciu členských štátov v boji proti nelegálnemu prisťahovalectvu. Agentúra Frontex ako symbol migračnej politiky EÚ musí zabezpečiť vynakladanie svojich rozpočtových prostriedkov na konkrétne opatrenia zamerané na kontrolu migračných tokov. V tejto súvislosti vítam zavedenie systému riadenia výkonnosti s cieľom viac zviditeľniť operácie agentúry. Systém orientovaný na výsledky pomáha postupne porovnávať operácie a hneď ich vyhodnocovať. Podľa môjho názoru je tento kladný výsledok hlasovania aj silným politickým signálom zo strany Európskeho parlamentu v prospech európskej prisťahovaleckej politiky, ktorá bola vypracovaná počas francúzskeho predsedníctva Únie. Otázka bezpečnosti hraníc ako zodpovednosť, ktorú v minulosti niesli výlučne členské štáty, sa v súčasnosti rieši na európskej úrovni. Toto spoločné riadenie hraníc predstavuje nevyhnutnú záruku, ktorá umožňuje úplné uplatňovanie jednej zo základných slobôd EÚ: voľný pohyb osôb v schengenskom priestore.
<SPEAKER ID="299" NAME="Angelika Werthmann" LANGUAGE="DE">
Zdržala som sa hlasovania. Účtovná závierka za rozpočtový rok 2009 bola vyhlásená za spoľahlivú vo všetkých základných bodoch. Agentúra Frontex tiež začala nové iniciatívy s cieľom analyzovať svoje opatrenia vrátane ich vplyvu a zlepšiť transparentnosť a objektívnosť výberu zamestnancov. Európsky dvor audítorov však znova našiel nedostatky za rok 2009, na ktoré sa upozorňovalo každý rok už od roku 2006. Uvedené opakované zlyhanie pri odstraňovaní týchto nedostatkov a ich úspešnej náprave je neprijateľné.
<SPEAKER ID="300" NAME="Zigmantas Balčytis" AFFILIATION="S&amp;D">
písomne. - (LT) Podporil som túto správu a absolutórium za plnenie rozpočtu Európskeho úradu pre dohľad nad globálnymi navigačnými satelitnými systémami (GNSS) za rozpočtový rok 2009. Dvor audítorov usúdil, že účtovná závierka za rozpočtový rok 2009 je spoľahlivá a že príslušné transakcie sú zákonné a správne. Vítam skutočnosť, že väčšina činností a aktív programov EGNOS a Galileo bola v decembri 2009 presunutá na Komisiu. Konštatuje sa, že konečný rozpočet na rok 2009 nezahŕňal informácie o príjmoch úradu. Nezrovnalosti sa našli aj v postupoch výberu zamestnancov. Úrad musí odstrániť tieto nedostatky a informovať Európsky parlament v súlade s ustanoveniami.
<SPEAKER ID="300" NAME="Lara Comi" LANGUAGE="IT">
Hlasovala som za udelenie absolutória za plnenie rozpočtu Európskeho úradu pre dohľad nad globálnymi navigačnými satelitnými systémami (GNSS) za rozpočtový rok 2009, pretože bol z účtovného hľadiska kvalitne riadený a poskytnuté číselné údaje sa považujú za spoľahlivé. Určité nezrovnalosti však pretrvávajú v oblasti ľudských zdrojov, najmä pokiaľ ide o postupy výberu zamestnancov. Predpokladá sa, že sú nedostatočne transparentné. Dúfam preto, že spomínaný úrad sa bude snažiť o dosiahnutie zlepšení v tejto oblasti.
<SPEAKER ID="300" NAME="Diogo Feio" AFFILIATION="PPE">
písomne. - (PT) Povinnosťou Európskeho úradu pre dohľad nad globálnymi navigačnými satelitnými systémami (GNSS) je dohliadať nad riadením verejného záujmu týkajúceho sa európskych programov a fungovať ako ich regulačný orgán. Právomoci spoločného podniku Galileo, ktorý sa skončil 31. decembra 2006, boli prenesené na úrad od januára 2007. Prechodne sídli v Bruseli a v súlade s nariadením môže prevziať okrem iného tieto povinnosti, ktoré sa v súčasnosti revidujú: správu zmluvy so subjektom povereným prevádzkovaním Európskej geostacionárnej navigačnej prekrývacej služby (EGNOS), ktorá pochádza zo spoločného podniku Galileo, koordináciu opatrení členských štátov vo vzťahu k frekvenciám potrebným na fungovanie systému, spoluprácu s Komisiou pri vypracovávaní návrhov v súvislosti s programom, modernizáciu systému, riadenie všetkých aspektov v súvislosti s ochranou a bezpečnosťou systému, činnosti ako európsky akreditačný orgán pre zabezpečenie GNSS a riadenie výskumných činností potrebných na rozvoj a podporu európskych programov GNSS.
<P>
Tento zoznam právomocí poukazuje na dôležitosť prenesenú na Európsky úrad pre dohľad nad globálnymi navigačnými satelitnými systémami (GNSS) a posilňuje požiadavky, ktoré sa naň kladú, s cieľom udržať činnosti a výdavky v rámci stanoveného rozpočtu a dodržiavať pravidlá, ktorými sa riadi plnenie rozpočtu.
<SPEAKER ID="300" NAME="Juozas Imbrasas" AFFILIATION="EFD">
písomne. - (LT) Zdržal som sa hlasovania o tomto dokumente aj napriek tomu, že gestorský výbor sa rozhodol schváliť účtovnú závierku Európskeho úradu pre dohľad nad globálnymi navigačnými satelitnými systémami (GNSS) za rozpočtový rok 2009. Rozpočet úradu na rok 2009 predstavoval 44 400 000 EUR, čo je pokles o 64 % oproti rozpočtovému roku 2008. Hlasovania som sa zdržal, pretože Parlament vyjadruje poľutovanie nad nedostatkami pri postupoch výberu zamestnancov, ktoré ohrozujú transparentnosť týchto postupov. Je potrebné dosiahnuť väčšiu transparentnosť postupov, aby sa v budúcnosti odstránila neistota v súvislosti s činnosťami tohto úradu.
<SPEAKER ID="300" NAME="Giovanni La Via" LANGUAGE="IT">
V dnešnom hlasovaní Parlament udelil výkonnému riaditeľovi Európskeho úradu pre dohľad nad globálnymi navigačnými satelitnými systémami (GNSS) absolutórium za plnenie rozpočtu úradu za rozpočtový rok 2009. Hlasoval som za udelenie absolutória na základe hodnotení a správ, ktoré vypracoval Dvor audítorov a Výbor pre kontrolu rozpočtu. Dvor audítorov vyhlásil, že získal prijateľné ubezpečenie o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne.
<SPEAKER ID="301" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskemu úradu pre dohľad nad globálnymi navigačnými satelitnými systémami (GNSS), pretože Dvor audítorov vyhlásil, že získal prijateľné ubezpečenie o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne.
<SPEAKER ID="302" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje výkonnému riaditeľovi Európskeho úradu pre dohľad nad globálnymi navigačnými satelitnými systémami (GNSS) absolutórium za plnenie rozpočtu úradu za rozpočtový rok 2009.
<SPEAKER ID="303" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi Európskeho úradu pre dohľad nad globálnymi navigačnými satelitnými systémami (GNSS) absolutórium za plnenie rozpočtu úradu za rozpočtový rok 2009. Parlament zdôrazňuje nedostatky v postupoch výberu zamestnancov, ktoré často ohrozovali transparentnosť uvedených postupov. Parlament tiež poznamenáva, že konečný rozpočet, ktorý úrad uverejnil 31. marca 2010, nezodpovedal konečnému rozpočtu na rok 2009, ktorý schválila správna rada, a nezahŕňal jeho príjmy. Parlament preto vyzýva úrad, aby túto situáciu napravil a informoval o zmene orgán udeľujúci absolutórium.
<SPEAKER ID="304" NAME="Zigmantas Balčytis" AFFILIATION="S&amp;D">
písomne. - (LT) Hlasoval som za tento dokument a absolutórium za plnenie rozpočtu spoločného podniku ARTEMIS za rozpočtový rok 2009. Podľa informácií Dvora audítorov je účtovná závierka spoločného podniku za rozpočtový rok 2009 spoľahlivá a príslušné transakcie sú zákonné a správne. Spoločný podnik sa nachádza v počiatočnej fáze a v priebehu roku 2009 ešte v plnej miere nezaviedol systém vnútornej kontroly ani systém finančného výkazníctva. Zavedenie týchto systémov sa musí naliehavo a úspešne dokončiť. V roku 2009 bola miera čerpania spoločného podniku v prípade viazaných rozpočtových prostriedkov 81% a v prípade platobných rozpočtových prostriedkov 20 %. Súhlasím so spravodajcom v tom, že spoločný podnik je stále v počiatočnej fáze, a preto chápem, že miera čerpania platobných rozpočtových prostriedkov bola relatívne nízka. Domnievam sa tiež, že spoločný podnik by s ohľadom na veľkosť svojho rozpočtu a zložitosť svojich úloh mal uvažovať o zriadení audítorského výboru, priamo podliehajúcemu správnej rade.
<SPEAKER ID="304" NAME="Lara Comi" LANGUAGE="IT">
Hlasovala som za udelenie absolutória za rozpočtový rok 2009 spoločnému podniku ARTEMIS, pretože so svojimi finančnými prostriedkami hospodáril mimoriadne dobre na to, že ide o agentúru, ktorá je stále v počiatočnej fáze. Preto sa domnievam, že v budúcnosti možno dosiahnuť zlepšenia a že nezrovnalosti uvedené v účtovnej závierke za rozpočtový rok je možné odstrániť.
<SPEAKER ID="304" NAME="Diogo Feio" AFFILIATION="PPE">
písomne. - (PT) Spoločný podnik ARTEMIS zavedie spoločnú technologickú iniciatívu (STI) pre vstavané systémy informačných technológií. Toto verejno-súkromné partnerstvo je zamerané predovšetkým na podporu spolufinancovania výskumných iniciatív na európskej úrovni, ako aj na zlepšenie spolupráce medzi jednotlivými subjektmi v odvetví. Ako spravodajca správne zdôrazňuje, spoločný podnik bol vytvorený s cieľom vymedzovať a realizovať plán výskumu pre vývoj kľúčových technológií pre vstavané počítačové systémy v rôznych oblastiach použitia, aby sa posilnila konkurencieschopnosť a udržateľnosť Európy a umožnil sa vznik nových trhov a spoločenských aplikácií. Spoločnosť sa stále nachádza v počiatočnej fáze, čím v nás vzbudzuje veľké očakávania v súvislosti so svojimi budúcimi výsledkami a nádej, že jej investície budú opodstatnené.
<SPEAKER ID="304" NAME="Juozas Imbrasas" AFFILIATION="EFD">
písomne. - (LT) Podporil som tento dokument, pretože gestorský výbor sa rozhodol schváliť účtovnú závierku spoločného podniku ARTEMIS za rozpočtový rok 2009. Dvor audítorov vyhlásil, že získal prijateľné ubezpečenie o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne. Konečný rozpočet spoločného podniku na rok 2009 zahŕňal viazané rozpočtové prostriedky vo výške 46 000 000 EUR a platobné rozpočtové prostriedky vo výške 8 000 000 EUR a miera čerpania viazaných rozpočtových prostriedkov bola 81 % a platobných rozpočtových prostriedkov 20 %. Spoločný podnik je podľa môjho názoru ešte stále v počiatočnej fáze, a preto chápem, že miera čerpania platobných rozpočtových prostriedkov bola relatívne nízka.
<SPEAKER ID="304" NAME="Giovanni La Via" LANGUAGE="IT">
Dvor audítorov a Výbor pre kontrolu rozpočtu vydali kladné stanovisko k plneniu rozpočtu spoločného podniku ARTEMIS za rozpočtový rok 2009. Z uvedených dôvodov Parlament dnes hlasoval o udelení absolutória za rozpočtový rok 2009. Vykonané audity ukázali, že účtovná závierka spoločného podniku bola spoľahlivá a že príslušné transakcie boli zákonné a správne. V skutočnosti však považujem za vhodné, aby spoločný podnik venoval pozornosť výzve na zlepšenie svojej dokumentácie procesov a činností IT, ako aj oblasti mapovania rizík IT, a aby vypracoval plán na zabezpečenie pokračovania činnosti a politiku ochrany údajov.
<SPEAKER ID="305" NAME="David Martin" AFFILIATION="S&amp;D">
písomne. - Hlasoval som za udelenie absolutória spoločnému podniku ARTEMIS. Domnievam sa však, že s ohľadom na veľkosť svojho rozpočtu a zložitosť svojich úloh by mal uvažovať o zriadení audítorského výboru priamo podliehajúcemu správnej rade.
<SPEAKER ID="306" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje výkonnému riaditeľovi spoločného podniku ARTEMIS absolutórium za plnenie rozpočtu spoločného podniku za rozpočtový rok 2009.
<SPEAKER ID="307" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi spoločného podniku ARTEMIS absolutórium za plnenie rozpočtu spoločného podniku za rozpočtový rok 2009. Parlament zdôrazňuje, že spoločný podnik bol zriadený v decembri 2007 s cieľom vymedzovať a realizovať plán výskumu pre vývoj kľúčových technológií pre vstavané počítačové systémy v rôznych oblastiach použitia, aby sa posilnila konkurencieschopnosť a udržateľnosť Európy a umožnil sa vznik nových trhov a spoločenských aplikácií.
<SPEAKER ID="308" NAME="Zigmantas Balčytis" LANGUAGE="LT">
Podporil som túto správu a absolutórium za plnenie rozpočtu spoločného podniku Čisté nebo za rozpočtový rok 2009. Podľa informácií Dvora audítorov je účtovná závierka spoločného podniku za rozpočtový rok 2009 spoľahlivá a príslušné transakcie sú zákonné a správne. Spoločný podnik sa nachádza v počiatočnej fáze a do konca roku 2009 ešte v plnej miere nezaviedol systém vnútornej kontroly ani systém finančného výkazníctva. Zavádzanie týchto systémov sa musí dokončiť. Súhlasím s názorom spravodajcu, že s ohľadom na veľkosť svojho rozpočtu a zložitosť svojich úloh by mal spoločný podnik uvažovať o zriadení audítorského výboru priamo podliehajúceho správnej rade. Myslím si tiež, že spoločný podnik musí ďalej rozvíjať ustanovenia o členstve a spolufinancovaní. Dúfam, že spoločný podnik Čisté nebo v budúcnosti urýchli vývoj, validáciu a demonštráciu čistých technológií pre leteckú dopravu v EÚ, aby sa mohli čo najskôr uviesť do praxe.
<SPEAKER ID="308" NAME="Slavi Binev" AFFILIATION="NI">
písomne. - (BG) Mám niekoľko pripomienok k fungovaniu spoločného podniku Čisté nebo, preto nepodporujem absolutórium za plnenie jeho rozpočtu za rozpočtový rok 2009. Predovšetkým od založenia spoločného podniku v roku 2007 nebola zatiaľ podpísaná dohoda s Belgickom týkajúca sa kancelárskych priestorov, výsad a imunít a inej podpory. Ako môže podnik riadne fungovať bez zaručenia týchto základných potrieb? Nie je prekvapujúce, že výskumné činnosti, ktoré boli predbežne financované v roku 2008, sa v roku 2009 plne nezrealizovali a že sa využilo len 65 % z predbežného financovania. Najväčšie obavy vo mne však vyvoláva skutočnosť, že spoločný podnik ešte nevytvoril systém vnútornej kontroly ani systém finančného výkazníctva, čo ohrozuje transparentnosť vynakladania finančných prostriedkov pochádzajúcich od európskych daňových poplatníkov.
<SPEAKER ID="308" NAME="Lara Comi" LANGUAGE="IT">
Hlasovala som za udelenie absolutória za plnenie rozpočtu spoločného podniku Čisté nebo za rok 2009, pretože napriek množstvu nezrovnalostí v rozpočte podniku si myslím, že v budúcnosti môžeme s dôverou očakávať zlepšenie jeho auditovanej výkonnosti, pretože podnik sa stále nachádza v počiatočnej fáze.
<SPEAKER ID="308" NAME="Diogo Feio" LANGUAGE="PT">
Spoločný podnik Čisté nebo bol zriadený, pretože je potrebné podporiť vývoj, validáciu a demonštráciu čistých technológií pre leteckú dopravu v EÚ, a to čo najskôr. Podobne ako spoločný podnik Artemis, aj tento podnik len začína. To neznamená, že sa ešte neobjavili postupy a kroky, ktoré by si nevyžadovali nápravu, a to najmä v oblastiach týkajúcich sa štruktúry rozpočtu, ako oprávnene zdôraznil spravodajca.
<SPEAKER ID="308" NAME="Juozas Imbrasas" LANGUAGE="LT">
Podporil som tento dokument, pretože príslušný výbor sa rozhodol schváliť účtovnú závierku spoločného podniku Čisté nebo za rozpočtový rok 2009. Spoločný podnik Čisté nebo bol zriadený v decembri 2007 s cieľom urýchliť vývoj, validáciu a demonštráciu čistých technológií pre leteckú dopravu v EÚ, aby sa mohli čo najskôr uviesť do praxe. Spoločný podnik sa nachádza v počiatočnej fáze a do konca roku 2009 ešte v plnej miere nezaviedol systém vnútornej kontroly ani systém finančného výkazníctva. Konečný rozpočet spoločného podniku za rok 2009 zahŕňal viazané rozpočtové prostriedky vo výške 91 000 000 EUR a platobné rozpočtové prostriedky vo výške 60 000 000 EUR, pričom miera čerpania viazaných rozpočtových prostriedkov bola 98 % a platobných rozpočtových prostriedkov 1 %. Myslím si, že spoločný podnik je stále v počiatočnej fáze, a preto chápem relatívne nízku mieru čerpania platobných rozpočtových prostriedkov.
<SPEAKER ID="308" NAME="Giovanni La Via" LANGUAGE="IT">
Dvor audítorov a Výbor pre kontrolu rozpočtu vydali kladné stanovisko o plnení rozpočtu spoločného podniku Čisté nebo za rozpočtový rok 2009. Parlament dnes z týchto dôvodov hlasoval za udelenie absolutória za rozpočtový rok 2009. Uskutočnené audity preukázali, že rozpočet spoločného podniku je spoľahlivý a že príslušné transakcie sú zákonné a správne. Myslím si však, že by bolo vhodné, keby spoločný podnik zohľadnil výzvu, aby dokončil zavádzanie systému vnútornej kontroly a systému pre finančné informácie predovšetkým s ohľadom na veľkosť svojho rozpočtu a zložitosť svojich úloh.
<SPEAKER ID="309" NAME="Bogdan Kazimierz Marcinkiewicz" LANGUAGE="PL">
Hlasoval som za udelenie absolutória za plnenie rozpočtu spoločného podniku Čisté nebo za rozpočtový rok 2009. Som si vedomý toho, že spoločný podnik je ešte v počiatočnej fáze. Žiaľ, došlo k viacerým oneskoreniam v projektoch v tejto fáze, pričom sa využilo 65 % z predbežného financovania. Okrem toho ešte neboli prijaté rozhodnutia týkajúce sa sídla v Belgicku, čo významne sťažuje efektívne fungovanie spoločného podniku Čisté nebo.
<SPEAKER ID="310" NAME="David Martin" AFFILIATION="S&amp;D">
písomne. - Hlasoval som za udelenie absolutória spoločnému podniku Čisté nebo. Uznávam, že spoločný podnik je ešte v počiatočnej fáze. Napriek tomu som znepokojený tým, že výskumné činnosti, ktoré Komisia predbežne financovala v roku 2008 v mene spoločného podniku, sa v roku 2009 plne nezrealizovali a že v dôsledku oneskorení projektov sa využilo len 8 700 000 EUR alebo 65 % z predbežného financovania vo výške 13 600 000 EUR. Osobitne som znepokojený tým, že prijatie, štruktúra a predloženie schváleného rozpočtu spoločného podniku na rok 2009 neboli v súlade s nariadením Rady (ES) č. 71/2008, ktorým sa zakladá spoločný podnik Čisté nebo, ani v súlade s rozpočtovými pravidlami spoločného podniku. Preto spoločný podnik naliehavo vyzývam, aby urýchlene napravil tento závažný nedostatok.
<SPEAKER ID="311" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje výkonnému riaditeľovi spoločného podniku Čisté nebo absolutórium za plnenie rozpočtu spoločného podniku za rozpočtový rok 2009.
<SPEAKER ID="312" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi spoločného podniku Čisté nebo absolutórium za plnenie rozpočtu podniku za rozpočtový rok 2009. Parlament zastáva názor, že s ohľadom na veľkosť svojho rozpočtu a zložitosť svojich úloh by mal spoločný podnik zriadiť audítorský výbor priamo podliehajúci správnej rade.
<SPEAKER ID="313" NAME="Zigmantas Balčytis" LANGUAGE="LT">
Hlasoval som za tento dokument a absolutórium za plnenie rozpočtu Spoločného podniku pre vykonávanie spoločnej technologickej iniciatívy pre inovačné lieky za rozpočtový rok 2009. Podľa informácií Dvora audítorov je účtovná závierka spoločného podniku za rozpočtový rok 2009 spoľahlivá a príslušné transakcie sú zákonné a správne. Spoločný podnik sa nachádza v počiatočnej fáze a do konca roku 2009 ešte v plnej miere nezaviedol systém vnútornej kontroly ani systém finančného výkazníctva. Zavádzanie týchto systémov sa musí dokončiť. Súhlasím so spravodajcom, že spoločný podnik by mal ďalej rozvíjať ustanovenia o členstve a spolufinancovaní a dokončiť zavádzanie systému vnútornej kontroly a systému pre finančné informácie. Dúfam, že Spoločný podnik pre vykonávanie spoločnej technologickej iniciatívy pre inovačné lieky v budúcnosti zlepší účinnosť a efektívnosť vývoja liekov a pomôže farmaceutickému odvetviu vyrábať účinnejšie a bezpečnejšie inovačné lieky.
<SPEAKER ID="313" NAME="Slavi Binev" AFFILIATION="NI">
písomne. - (BG) Podľa môjho názoru by Spoločný podnik pre vykonávanie spoločnej technologickej iniciatívy pre inovačné lieky mali v plnom rozsahu financovať farmaceutické firmy alebo jeho ďalší členovia, ktorí majú najväčší záujem na fungovaní tohto podniku. Z tohto dôvodu nepodporujem absolutórium za plnenie rozpočtu tohto podniku za rozpočtový rok 2009.
<SPEAKER ID="313" NAME="Lara Comi" LANGUAGE="IT">
Hlasovala som za udelenie absolutória Spoločnému podniku pre vykonávanie spoločnej technologickej iniciatívy pre inovačné lieky za rok 2009, pretože ako ukazuje správa, Dvor audítorov považuje účtovnú závierku podniku a príslušné transakcie za spoľahlivé. Myslím si však, že hoci to je do určitej miery odôvodnené, pretože ide o podnik v počiatočnej fáze, podnik by mal dokončiť zavádzanie svojich systémov kontroly a v nasledujúcich rokoch by mal fungovať opatrnejšie a transparentnejšie.
<SPEAKER ID="313" NAME="Diogo Feio" LANGUAGE="PT">
Spoločný podnik sa zameriava na proces vývoja farmaceutík, ktoré sú efektívnejšie a účinnejšie, aby mohlo farmaceutické odvetvie vyrábať inovačné lieky, ktoré budú bezpečnejšie a účinnejšie. Cieľom spoločného podniku je preto prispieť k splneniu 7. rámcového programu a podpore farmaceutického výskumu a vývoja v členských štátoch a v krajinách zapojených do 7. rámcového programu. Podporuje zapojenie malých a stredných podnikov do svojej činnosti a spoluprácu medzi súkromným sektorom a univerzitami. Je stále v embryonálnom štádiu, a preto nemôžeme jednoznačne predvídať, ako sa jeho rozpočet bude plniť v budúcnosti. Mal by však dokončiť najmä systém vnútornej kontroly a systém pre informácie.
<SPEAKER ID="313" NAME="Juozas Imbrasas" LANGUAGE="LT">
Podporil som tento dokument, pretože príslušný výbor sa rozhodol schváliť účtovnú závierku Spoločného podniku pre vykonávanie spoločnej technologickej iniciatívy pre inovačné lieky za rozpočtový rok 2009. Dvor audítorov uviedol, že získal primeranú istotu o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne. Spoločný podnik pre vykonávanie spoločnej technologickej iniciatívy pre inovačné lieky bol zriadený vo februári 2007 s cieľom významne zlepšiť účinnosť a efektívnosť vývoja liekov s dlhodobým zámerom pomôcť farmaceutickému odvetviu vyrábať účinnejšie a bezpečnejšie inovačné lieky. Spoločný podnik sa nachádza v počiatočnej fáze a do konca roku 2009 ešte v plnej miere nezaviedol systém vnútornej kontroly ani systém finančného výkazníctva. Konečný rozpočet spoločného podniku na rok 2009 zároveň zahŕňal viazané rozpočtové prostriedky vo výške 82 000 000 EUR a platobné rozpočtové prostriedky vo výške 82 000 000 EUR, pričom miera čerpania viazaných rozpočtových prostriedkov bola 97 % a platobných rozpočtových prostriedkov 1 %.
<SPEAKER ID="313" NAME="Giovanni La Via" LANGUAGE="IT">
Vzhľadom na vyhlásenie Dvora audítorov, že získal primeranú istotu o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne, hlasoval som za udelenie absolutória za plnenie rozpočtu Spoločného podniku pre vykonávanie spoločnej technologickej iniciatívy pre inovačné lieky za rozpočtový rok 2009. Ako vieme, každá rozprava o absolutóriu má svoj špecifický kontext a kontextom dnešnej rozpravy je hospodárska a finančná kríza, ktorá spôsobila finančné a rozpočtové problémy množstvu členských štátov. Preto sa aj vzhľadom na účinnejšie kontroly pripájam k žiadosti predloženej spoločnému podniku, aby do svojich rozpočtových pravidiel zahrnul osobitný odkaz na právomoci útvaru Komisie pre vnútorný audit ako svojho vnútorného audítora.
<SPEAKER ID="314" NAME="David Martin" AFFILIATION="S&amp;D">
písomne. - Hlasoval som za absolutórium za plnenie rozpočtu Spoločného podniku pre vykonávanie spoločnej technologickej iniciatívy pre inovačné lieky za rozpočtový rok 2009. Naliehavo vyzývam spoločný podnik, aby čo najskôr dokončil zavádzanie systému vnútornej kontroly a systému pre finančné informácie.
<SPEAKER ID="315" NAME="Raül Romeva i Rueda" AFFILIATION="Verts/ALE">
písomne. - Týmto sa výkonnému riaditeľovi Spoločného podniku pre vykonávanie spoločnej technologickej iniciatívy pre inovačné lieky udeľuje absolutórium za plnenie rozpočtu spoločného podniku za rozpočtový rok 2009.
<SPEAKER ID="316" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi Spoločného podniku pre vykonávanie spoločnej technologickej iniciatívy pre inovačné lieky absolutórium za plnenie rozpočtu spoločného podniku za rozpočtový rok 2009. Parlament vyzýva spoločnú technologickú iniciatívu, aby do svojich rozpočtových pravidiel zahrnula osobitný odkaz na právomoci útvaru Komisie pre vnútorný audit ako svojho vnútorného audítora na základe ustanovení rámcového rozpočtového nariadenia pre orgány Spoločenstva.
<SPEAKER ID="317" NAME="Zigmantas Balčytis" LANGUAGE="LT">
Hlasoval som za túto správu a absolutórium za plnenie rozpočtu spoločného podniku SESAR za rozpočtový rok 2009. Podľa informácií Dvora audítorov je účtovná závierka podniku SESAR za rozpočtový rok 2009 spoľahlivá a príslušné transakcie sú zákonné a správne. Spoločný podnik sa nachádza v počiatočnej fáze a do konca roku 2009 ešte v plnej miere nezaviedol systém vnútornej kontroly ani systém finančného výkazníctva. Zavádzanie týchto systémov sa musí dokončiť. Súhlasím so spravodajcom, že spoločný podnik musí zaviesť integrovaný systém riadenia, ktorý by umožnil priraďovať náklady ku konkrétnym pracovným balíkom a určovať zdroje financovania operačných nákladov. Okrem toho je dôležité stanoviť podmienky, na základe ktorých by nevyčerpané prostriedky boli prenesené do nasledujúceho roka.
<SPEAKER ID="317" NAME="Slavi Binev" AFFILIATION="NI">
písomne. - (BG) Spoločný podnik na vývoj novej generácie európskeho systému riadenia letovej prevádzky (SESAR) je dôležitou iniciatívou. V čase finančnej krízy a ťažkostí v mnohých členských štátoch si však nemyslím, že je vhodné, aby sme vynakladali milióny eur týmto spôsobom.
<SPEAKER ID="317" NAME="Lara Comi" LANGUAGE="IT">
Hlasovala som za udelenie absolutória spoločnému podniku SESAR za rok 2009, pretože nedávno zriadený podnik presvedčil Dvor audítorov o svojej spoľahlivosti. Úsilie, ktoré táto inštitúcia vyvíja, aby dokončila zavádzanie systémov vnútornej kontroly, je už dobre známe, ale myslím si, že je potrebné vyvinúť ďalšiu snahu v tejto oblasti, aby sa zaručila transparentnosť a spoľahlivosť účtovnej závierky.
<SPEAKER ID="317" NAME="Diogo Feio" LANGUAGE="PT">
Cieľom tohto spoločného podniku je modernizovať európsky systém riadenia letovej prevádzky a mal by sústrediť úsilie Únie v oblasti výskumu a vývoja pod záštitou výskumu riadenia letovej prevádzky (ATM) jednotného európskeho vzdušného priestoru (SESAR).
<P>
Bezpečnosť Európanov, ktorí čoraz viac využívajú služby leteckých spoločností, ako aj zamestnancov leteckých spoločností si vyžaduje osobitnú úroveň výkonnosti pri hľadaní najlepších riešení na riadenie prevádzky tohto typu a tiež monitorovanie a porovnanie metodík, ktoré sa uplatňujú v rôznych členských štátoch, aby všetci zaviedli osvedčené postupy a bezpečné, hospodárne a inovačné riešenia.
<P>
Podobne ako iné podniky v počiatočnej fáze, ani SESAR ešte neuviedol svoj systém vnútornej kontroly ani systém pre finančné informácie celkom do plného prevádzkového stavu. Bude tak musieť urobiť čo najskôr.
<SPEAKER ID="317" NAME="Juozas Imbrasas" LANGUAGE="LT">
Podporil som tento dokument, pretože príslušný výbor sa rozhodol schváliť účtovnú závierku spoločného podniku SESAR za rozpočtový rok 2009. Dvor audítorov uviedol, že získal primeranú istotu o tom, že účtovná závierka za rozpočtový rok 2009 je spoľahlivá a že príslušné transakcie sú zákonné a správne. Konečný rozpočet spoločného podniku na rok 2009 zahŕňal viazané rozpočtové prostriedky vo výške 325 000 000 EUR a platobné rozpočtové prostriedky vo výške 157 000 000 EUR, pričom miera čerpania viazaných rozpočtových prostriedkov bola 97,1 % a platobných rozpočtových prostriedkov 43,2 %. Dvor audítorov zistil, že v roku 2009 sa podnikli dôležité kroky na zavedenie kontrolných systémov, vyjadruje však znepokojenie nad tým, že ku koncu roka stále nebol zavedený integrovaný nástroj na riadenie finančných, rozpočtových a operatívnych informácií. V odpovedi však spoločný podnik uviedol, že finančné systémy boli pripravené a zavedené do mája 2010. Prípady, keď vnútorné kontroly nefungujú riadne, treba eliminovať.
<SPEAKER ID="317" NAME="Giovanni La Via" LANGUAGE="IT">
Napriek niekoľkým medzerám a nezrovnalostiam, ktoré odhalil Dvor audítorov v priebehu analýzy a hodnotenia rozpočtu spoločného podniku SESAR, som hlasoval za udelenie absolutória za rozpočtový rok 2009. Myslím si však, že aby sa zabránilo zopakovaniu rovnakých chýb v postupoch v budúcnosti, mal by podnik SESAR dokončiť a zaviesť systémy vnútornej kontroly a systém finančných informácií, ktoré by umožnili čo najspoľahlivejšie a najpresnejšie vyhodnotenie rozpočtových transakcií za každý rozpočtový rok.
<SPEAKER ID="318" NAME="David Martin" AFFILIATION="S&amp;D">
písomne. - Hlasoval som za absolutórium za plnenie rozpočtu spoločného podniku SESAR za rozpočtový rok 2009. Napriek tomu som znepokojený tým, že do decembra 2009 nebol zavedený integrovaný systém riadenia, ktorý by umožnil priraďovať náklady ku konkrétnym pracovným balíkom a určovať zdroje financovania operačných nákladov.
<SPEAKER ID="319" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje výkonnému riaditeľovi spoločného podniku SESAR absolutórium za plnenie rozpočtu spoločného podniku za rozpočtový rok 2009.
<SPEAKER ID="320" NAME="Licia Ronzulli" LANGUAGE="IT">
Dnešným uznesením Parlament udeľuje výkonnému riaditeľovi spoločného podniku SESAR absolutórium za plnenie rozpočtu podniku za rozpočtový rok 2009. Parlament víta skutočnosť, že Dvor audítorov zistil, že účtovná závierka spoločného podniku za rozpočtový rok 2009 je spoľahlivá a že príslušné transakcie sú vo všetkých vecných ohľadoch zákonné a správne.
<SPEAKER ID="322" NAME="Sebastian Valentin Bodu" LANGUAGE="RO">
Zodpovednosť za verejné vyjadrenia poslancov Európskeho parlamentu nesú predovšetkým tí, ktorí ich vyslovili. Zásah Parlamentu týkajúci sa analýzy kontextu, príležitosti alebo toho, či osoba, ktorá predniesla verejné vyjadrenie, bola alebo nebola na to oprávnená, sa uskutočňuje len vo výnimočných prípadoch. Tento postup je však povinný, ak osoba, ktorá vyjadrenie predniesla, sa musí zodpovedať za obsah vyjadrenej myšlienky. Takýto výnimočný prípad, ktorého vyšetrenie bolo povinnosťou Európskeho parlamentu, je aj prípad týkajúci sa poslanca EP Luigiho de Magistrisa, predvolaného pred súd v jeho krajine v súvislosti s rozhovorom, ktorý poskytol istým talianskym novinám ako člen politickej strany zastúpenej v európskych štruktúrach. Ak sa pozrieme nad rámec vyjadrenia alebo jeho dôsledkov v oblasti vnútornej politiky, právo poslanca EP na slobodné vyjadrovanie treba uznať ako slobodu, a preto ho treba brániť.
<P>
Podobne ako Luigi de Magistris má každý poslanec EP imunitu pred vyšetrovaním alebo zadržaním vyplývajúcim z vyjadrených názorov alebo uskutočneného hlasovania. V tejto súvislosti nemožno v demokratickej spoločnosti súhlasiť s pokusom brániť poslancom EP vo vyjadrovaní názorov na veci verejného záujmu.
<SPEAKER ID="322" NAME="José Manuel Fernandes" LANGUAGE="PT">
Táto správa je na žiadosť o ochranu imunity a výsad kolegu poslanca pána de Magistrisa, vyžiadaná na základe článkov 8 a 9 Protokolu o výsadách a imunitách Európskej únie a článku 68 Ústavy Talianskej republiky v pozmenenom a doplnenom znení podľa ústavného zákona č. 3 z 29. októbra 1993, pretože bol predvolaný pred súd v Benevente poslancom tohto Parlamentu pánom Mastellom v súvislosti s rozhovorom s istými talianskymi novinami. Vzhľadom na ustanovenú prax tohto Parlamentu a na to, že súdne konanie patrí do pôsobnosti občianskeho alebo správneho práva, a tiež vzhľadom na stanovisko Výboru pre právne veci hlasujem za zbavenie kolegu poslanca pána de Magistrisa poslaneckej imunity.
<SPEAKER ID="322" NAME="Juozas Imbrasas" LANGUAGE="LT">
Podporil som túto správu, pretože Výbor pre právne veci je toho názoru, že v čase poskytnutia uvedeného rozhovoru Luigi de Magistris zastával funkciu poslanca Európskeho parlamentu a vykonával politickú činnosť, pretože pred voličmi vyjadril svoje stanovisko k otázke verejného záujmu. Úsilie zabrániť poslancom Európskeho parlamentu vo vyjadrovaní názorov na otázky legitímneho verejného záujmu a v kritizovaní ich politických odporcov prostredníctvom súdneho konania je v demokratickej spoločnosti neprijateľné a ide o porušenie článku 8 protokolu, ktorého cieľom je chrániť slobodu prejavu poslancov počas výkonu ich funkcie v záujme Parlamentu ako inštitúcie Európskej únie. Na základe uvedených úvah, v súlade s článkom 6 ods. 3 rokovacieho poriadku a po zvážení dôvodov za a proti v súvislosti s ochranou poslaneckej imunity Výbor pre právne veci odporúča, aby Európsky parlament chránil poslaneckú imunitu Luigiho de Magistrisa.
<SPEAKER ID="323" NAME="David Martin" AFFILIATION="S&amp;D">
písomne. - Hlasoval som za túto správu, pretože príslušný výbor zastáva názor, že v čase poskytnutia uvedeného rozhovoru Luigi de Magistris vykonával funkciu poslanca Európskeho parlamentu a vykonával politickú činnosť, pretože pred voličmi vyjadril svoje stanovisko k otázke verejného záujmu. Snaha zabrániť poslancom Parlamentu vo vyjadrovaní názorov na otázky legitímneho verejného záujmu a v kritizovaní ich politických odporcov prostredníctvom súdneho konania je v demokratickej spoločnosti neprijateľná a ide o porušenie článku 8 protokolu, ktorého cieľom je chrániť slobodu prejavu poslancov počas výkonu ich funkcie v záujme Parlamentu ako inštitúcie Európskej únie.
<SPEAKER ID="323" NAME="Alexander Mirsky" AFFILIATION="S&amp;D">
písomne. - Pán de Magistris bol predvolaný pred súd na základe žaloby pre urážku na cti. V súvislosti s tým požiadal Európsky parlament o ochranu svojej poslaneckej imunity a výsad. V súlade so správou Výbor pre právne veci odporúča, aby Európsky parlament chránil imunitu pána de Magistrisa. Hlasoval som za.
<SPEAKER ID="323" NAME="Maria do Céu Patrão Neves" LANGUAGE="PT">
Parlament dostal žiadosť o zbavenie kolegu poslanca Luigiho de Magistrisa poslaneckej imunity, ktorý bol predvolaný pred súd v Benevente na podnet pána Mastellu, poslanca Európskeho parlamentu, v súvislosti s rozhovorom, ktorý pán de Magistris poskytol istým talianskym novinám 31. októbra 2009.
<P>
Výbor pre právne veci vydal vyhlásenie k tejto veci a prijal správu, v ktorej bolo rozhodnuté nezbaviť poslanca poslaneckej imunity. Vychádzalo sa vlastne z toho, že pán de Magistris v čase týchto vyjadrení vykonával funkciu poslanca Európskeho parlamentu. Podľa správy zastával funkciu poslanca Európskeho parlamentu a vykonával politickú činnosť, pretože pred voličmi vyjadril svoje stanovisko k otázke verejného záujmu.
<P>
Hlasovala som za, pretože obraňujem slobodu prejavu poslancov pri výkone ich povinností a s cieľom brániť záujmy Európskeho parlamentu ako inštitúcie. Chcela by som však dodať, že si myslím, že osoby s politickou zodpovednosťou vo všeobecnosti vrátane poslancov by mali vždy hovoriť pravdu a používať jazyk rešpektujúci ich partnerov v rozhovore, čo sa nie vždy dodržiava.
<SPEAKER ID="324" NAME="Raül Romeva i Rueda" AFFILIATION="Verts/ALE">
písomne. - Týmto sa chráni imunita pána de Magistrisa, keďže v čase poskytnutia uvedeného rozhovoru Luigi de Magistris zastával funkciu poslanca Európskeho parlamentu a vykonával politickú činnosť, pretože pred voličmi vyjadril svoje stanovisko k otázke verejného záujmu.
<SPEAKER ID="321" NAME="Slavi Binev" AFFILIATION="NI">
písomne. - (BG) Bránim výsady a imunitu Bruna Gollnischa a myslím si, že stíhanie, ktorému bol vystavený, je výlučne politického charakteru. Jeho imunitu treba brániť, aby mohol pokračovať vo výkone svojich povinností ako plnoprávny poslanec Európskeho parlamentu. V takýchto prípadoch sa hlasuje o ochrane imunity poslanca EP na schôdzi - samozrejme, keď poslanec alebo poslankyňa patrí do veľkej politickej skupiny -, čo ma privádza k myšlienke, že v Európskom parlamente sa niekedy uplatňuje dvojitý meter, čím sa podkopáva dôvera v celú inštitúciu.
<SPEAKER ID="326" NAME="Anne Delvaux" LANGUAGE="FR">
Viete, ako som oddaná demokratickým hodnotám... Bruno Gollnisch, poslanec EP a intelektuálny guru strany Front National, požiadal o ochranu svojej poslaneckej imunity v súvislosti s opatreniami, ktoré uplatnili francúzske orgány v rámci trestnoprávneho vyšetrovania, ktoré sa týkalo pána Gollnischa ako predsedu regionálnej rady strany Front National v oblasti Rhône-Alpes, v rámci ktorého Medzinárodná liga proti rasizmu a antisemitizmu podala v januári 2009 žalobu s uplatnením nároku na náhradu škody za podnecovanie k rasovej nenávisti.
<P>
Článok 8 kapitoly o práve a postupe v prípade imunity poslancov Európskeho parlamentu stanovuje, že členovia Európskeho parlamentu nepodliehajú žiadnej forme vyšetrovania, zadržania alebo súdneho stíhania vo vzťahu k vyjadreným názorom alebo hlasovaniu pri výkone svojich úloh. Článok 26 ods. 2 Ústavy Francúzskej republiky stanovuje to isté.
<P>
V čase, keď strana Front National dosahuje výborné výsledky v prieskumoch verejnej mienky vo Francúzsku a keď vznikajú otázky v súvislosti s presunom strany do hlavného mediálneho i politického prúdu, som spokojná s tým, že Európsky parlament nebude chrániť poslaneckú imunitu pána Gollnischa a vyzval na zbavenie pána Gollnischa imunity, aby súdy mohli vykonávať svoju činnosť.
<SPEAKER ID="326" NAME="José Manuel Fernandes" LANGUAGE="PT">
Táto správa sa týka žiadosti o ochranu výsad a imunity kolegu poslanca pána Gollnischa. Žiadosť bola predložená, keď sa francúzska polícia pokúsila zadržať ho, aby ho predviedla pred francúzske súdne orgány v prípade týkajúcom sa vyjadrenia politických názorov. Prípad sa týka žaloby z dôvodu podnecovania k rasovej nenávisti, ktorú podala Medzinárodná liga proti rasizmu a antisemitizmu (LICRA) po zverejnení tlačovej správy na stránke skupiny strany Front National v regionálnej rade Rhône-Alpes, ktorej predsedom je pán Gollnisch. Vzhľadom na ustanovenú prax tohto Parlamentu a na stanovisko Výboru pre právne veci súhlasím so stanoviskom spravodajcu a hlasujem za zbavenie kolegu poslanca pána Gollnischa poslaneckej imunity.
<SPEAKER ID="326" NAME="Juozas Imbrasas" LANGUAGE="LT">
Podporil som túto správu, pretože pán Bruno Gollnisch sa vo svojej žiadosti o ochranu imunity neodvolal na článok 8 Protokolu o výsadách a imunitách Európskej únie a tento článok sa v tomto prípade neuplatňuje. Pri rozhodovaní o prípadnej ochrane poslaneckej imunity Parlament uplatňuje svoje vlastné konzistentné zásady. Príslušný výbor nenašiel žiadne dôkazy dostatočne závažného a konkrétneho podozrenia, že táto vec bola predložená so zámerom politicky uškodiť poslancovi.
<P>
Po druhé, táto vec nepatrí do rámca politických činností Bruna Gollnischa ako poslanca Európskeho parlamentu. Namiesto toho sa týka činností výslovne regionálneho a miestneho charakteru, ktoré Bruno Gollnisch vykonáva ako člen regionálnej rady za oblasť Rhône-Alpes, pričom tento mandát je odlišný od mandátu poslanca Európskeho parlamentu. Po tretie, Bruno Gollnisch podal vysvetlenie, prečo jeho politická skupina v regionálnej rade Rhône-Alpes uverejnila predmetnú tlačovú správu, a uviedol, že správu zostavil tím strany Front National v danom regióne vrátane vedúceho tlačového odboru. Uplatnenie poslaneckej imunity na takúto situáciu by znamenalo neprimerané rozšírenie týchto pravidiel, ktorých účelom je predísť akémukoľvek zasahovaniu do fungovania a nezávislosti Parlamentu. Napokon je v právomoci príslušných súdnych orgánov a nie Parlamentu rozhodnúť pri dodržaní všetkých demokratických záruk o tom, do akej miery bolo porušené francúzske právo týkajúce sa podnecovania k rasovej nenávisti a aké súdne dôsledky z toho môžu vyplynúť. Vzhľadom na všetky argumenty Výbor pre právne veci odporúča, aby Európsky parlament zbavil Bruna Gollnischa poslaneckej imunity.
<SPEAKER ID="327" NAME="David Martin" AFFILIATION="S&amp;D">
písomne. - Po zvážení dôvodov za a proti ochrane poslaneckej imunity súhlasím s odporúčaním Výboru pre právne veci, aby Parlament neochránil imunitu Bruna Gollnischa.
<SPEAKER ID="328" NAME="Jean-Luc Mélenchon" LANGUAGE="FR">
Stigmatizácia a podnecovanie k nenávisti na základe náboženstva sa vo Francúzsku považuje za trestný čin a táto situácia je rovnocenná s flagrante delicto. Pán Gollnisch verejne vystúpil na podporu škandalóznej tlačovej správy. Táto tlačová správa označuje moslimov za násilníkov. Hovorí o invázii a ničení našich kultúrnych hodnôt islamom. Pán Gollnisch bude môcť vystúpiť na svoju obhajobu. Zbavenie imunity mu to umožní. Preto hlasujem proti jeho žiadosti o ochranu jeho poslaneckej imunity.
<SPEAKER ID="323" NAME="Maria do Céu Patrão Neves" LANGUAGE="PT">
Pán Gollnisch požiadal Európsky parlament o ochranu svojej poslaneckej imunity v súvislosti s opatreniami, ktoré podľa jeho vyhlásenia obmedzujú jeho slobodu a ktoré uplatňujú francúzske orgány v rámci súdneho vyšetrovania súkromnej trestnej žaloby s uplatnením nároku na náhradu škody (plainte avec constitution de partie civile), predloženej 26. januára 2009 Medzinárodnou ligou proti rasizmu a antisemitizmu proti neznámej osobe za podnecovanie k rasovej nenávisti. Bol prijatý záver, že táto vec nepatrí do rámca politických činností pána Gollnischa ako poslanca Európskeho parlamentu a týka sa namiesto toho činností výslovne regionálneho a miestneho charakteru, ktoré vykonáva ako člen regionálnej rady za oblasť Rhône-Alpes, pričom ide o mandát, ktorý pán Gollnisch získal v priamych všeobecných voľbách a ktorý je odlišný od mandátu poslanca Európskeho parlamentu. V súvislosti s vykonávaným vyšetrovaním nie sú dôkazy fumus persecutionis, inými slovami, o zámere politicky poškodiť poslanca. Hlasovala som za túto správu, ktorá rozhoduje o neochránení výsad a imunity pána Gollnischa a ktorá prenecháva príslušným súdnym orgánom, aby pri dodržaní všetkých demokratických záruk rozhodli o tom, do akej miery bolo porušené francúzske právo týkajúce sa podnecovania k rasovej nenávisti a aké súdne dôsledky z toho môžu vyplynúť.
<SPEAKER ID="329" NAME="Raül Romeva i Rueda" AFFILIATION="Verts/ALE">
písomne. - Predmetný prípad nepatrí do rámca politických činností pána Gollnischa ako poslanca Európskeho parlamentu, ale týka sa výslovne jeho regionálnej a miestnej činnosti ako člena regionálnej rady za oblasť Rhône-Alpes. Preto sme sa rozhodli nechrániť jeho imunitu.
<SPEAKER ID="330" NAME="Slavi Binev" AFFILIATION="NI">
písomne. - (BG) Bránim výsady a imunitu Bruna Gollnischa a myslím si, že stíhanie, ktorému bol vystavený, je výlučne politického charakteru. Jeho imunitu treba brániť, aby mohol pokračovať vo výkone svojich povinností ako plnoprávny poslanec Európskeho parlamentu. Z tohto dôvodu som hlasoval proti tomu, aby bol zbavený imunity.
<SPEAKER ID="331" NAME="Andrew Henry William Brons" AFFILIATION="NI">
písomne. - Hlasoval som proti tomu, aby bol Bruno Gollnisch zbavený poslaneckej imunity, pretože: 1. verím v slobodu prejavu a napadnuté vyjadrenia neboli podnecovaním k násiliu, neboli ani hrubé, ani urážlivé. Vyjadrenia sa týkali netolerancie islamských režimov voči osobám, ktoré považujú za kacírov. 2. Nebola umožnená rozprava pred týmito najdôležitejšími hlasovaniami, týkajúcimi sa základných práv poslanca EP. 3. Návrh, aby bol Bruno Gollnisch zbavený imunity, a prípadné rozhodnutie o ňom je v rozpore s návrhom na zachovanie imunity nemeckého poslanca EP Elmara Broka v prípade stíhania za údajný trestný čin daňového úniku. Je jasné, že stíhanie je šikanovaním zo strany súkromnej organizácie s cieľom pripraviť pána Gollnischa o jeho funkciu, do ktorej bol zvolený, a jeho dobré meno.
<SPEAKER ID="332" NAME="Philip Claeys" AFFILIATION="NI">
písomne. - (NL) Už len skutočnosť, že náš kolega poslanec, ktorému hrozí strata poslaneckej imunity, nedostal možnosť obhájiť sa pred plénom, je dostatočným dôvodom na hlasovanie proti tejto správe, ktorá argumentuje v prospech zbavenia tejto imunity. Navyše je škandalózne a v rozpore so zvyklosťami, že poslanci Parlamentu by mali byť zbavení imunity a postavení pred súd za vyjadrenie svojich názorov. Ak si Európsky parlament želá, aby ho voliči v budúcnosti brali vážne, potom musí jednoznačne a nekompromisne vystúpiť za právo svojich vlastných poslancov a všetkých občanov Európy na slobodu prejavu.
<SPEAKER ID="332" NAME="José Manuel Fernandes" LANGUAGE="PT">
Táto správa sa zaoberá žiadosťou o zbavenie kolegu poslanca pána Gollnischa výsad a imunity, ktorú Európskemu parlamentu predložil prokurátor odvolacieho súdu v Lyone v súvislosti s vyšetrovaním súkromnej trestnej žaloby s uplatnením nároku na náhradu škody, predloženej 26. januára 2009 Medzinárodnou ligou proti rasizmu a antisemitizmu (LICRA) v súvislosti so zverejnením tlačovej správy na stránke skupiny strany Front National v regionálnej rade Rhône-Alpes, ktorej predsedom bol pán Gollnisch. Vzhľadom na ustanovenú prax tohto Parlamentu a na to, že žiadosť o poslaneckú imunitu bola v tomto prípade zneužitá a tiež vzhľadom na stanovisko Výboru pre právne veci súhlasím so stanoviskom spravodajcu a hlasujem za zbavenie kolegu poslanca pána Gollnischa poslaneckej imunity.
<SPEAKER ID="333" NAME="Nick Griffin" AFFILIATION="NI">
písomne. - Hlasoval som proti tomu, aby bol Bruno Gollnisch zbavený poslaneckej imunity, pretože: 1. sloboda prejavu je kľúčovou hodnotou našej spoločnosti a pilierom našej demokracie. Politickí oponenti by ju nemali obmedzovať. Vyjadrenia, ktoré sa pripisujú pánovi Gollnischovi, neboli podnecovaním k násiliu, neboli ani hrubé, ani urážlivé. Vyjadrenia sa týkali netolerancie islamistických režimov voči nevercom. 2. Nebola umožnená rozprava pred hlasovaním o tejto veci, ktorá sa týka základného práva poslanca EP. 3. Návrh, aby bol Bruno Gollnisch zbavený imunity, a politicky motivované rozhodnutie zbaviť ho tejto imunity, sú v rozpore s návrhom na zachovanie imunity nemeckého poslanca EP Elmara Broka v prípade stíhania za údajný trestný čin daňového úniku.
<P>
Je jasné, že stíhanie je šikanovaním zo strany súkromnej organizácie s cieľom pripraviť pána Gollnischa o jeho funkciu, do ktorej bol zvolený, a jeho dobré meno. Je tiež jasné, že v čoraz netolerantnejšej atmosfére politickej korektnosti, ktorá presakuje Parlamentom, sú si niektorí poslanci EP rovnejší než iní.
<SPEAKER ID="326" NAME="Juozas Imbrasas" LANGUAGE="LT">
Podporil som tento dokument, pretože po prvé príslušný výbor nenašiel žiadne dôkazy dostatočne závažného a konkrétneho podozrenia, že táto vec bola predložená so zámerom politicky uškodiť poslancovi.
<P>
Po druhé táto vec nepatrí do politických činností Bruna Gollnischa ako poslanca Európskeho parlamentu. Namiesto toho sa týka činností výslovne regionálneho a miestneho charakteru, ktoré Bruno Gollnisch vykonáva ako člen regionálnej rady za oblasť Rhône-Alpes, pričom tento mandát je odlišný od mandátu poslanca Európskeho parlamentu.
<P>
Po tretie Bruno Gollnisch podal vysvetlenie zverejnenia predmetnej tlačovej správy politickou skupinou v regionálnej rade oblasti Rhône-Alpes. Uplatnenie poslaneckej imunity na takúto situáciu by znamenalo neprimerané rozšírenie týchto pravidiel, ktorých účelom je predísť akémukoľvek zasahovaniu do fungovania a nezávislosti Parlamentu.
<P>
Napokon je v právomoci príslušných súdnych orgánov a nie Parlamentu rozhodnúť pri dodržaní všetkých demokratických záruk o tom, do akej miery bolo porušené francúzske právo týkajúce sa podnecovania k rasovej nenávisti a aké súdne dôsledky z toho môžu vyplynúť. Treba konštatovať, že prijatím rozhodnutia o zbavení poslanca imunity umožňuje Európsky parlament príslušnému vnútroštátnemu orgánu, aby príslušná osoba niesla zodpovednosť (vzhľadom na to, že nedošlo ku konfliktu s fungovaním a nezávislosťou inštitúcie), a toto rozhodnutie v žiadnom prípade nepotvrdzuje vinu poslanca a ani nevyjadruje názor na to, či určité konanie alebo určité názory odôvodňujú vyšetrovanie. Vzhľadom na všetky argumenty Výbor pre právne veci odporúča, aby Európsky parlament zbavil Bruna Gollnischa poslaneckej imunity.
<SPEAKER ID="326" NAME="Jean-Marie Le Pen" LANGUAGE="FR">
Moje dlhé pôsobenie vo funkcii poslanca francúzskeho Národného zhromaždenia a Európskeho parlamentu (27 rokov) mi umožňuje povedať, že postoj EP pri zbavení pána Gollnischa poslaneckej imunity bol osobitne škandalózny. Poslancovi EP nebolo umožnené, aby vystúpil na svoju obhajobu pred kolegami poslancami, ktorí si, mimochodom, nedali tú námahu a nezistili si fakty o prípade. Keby tak boli urobili, dozvedeli by sa, že pán Gollnisch bol v tejto veci len nepriamo zodpovedný a že sa to týka jeho slobody vyjadrovania politických názorov. Dávať lekcie z demokracie a dodržiavania ľudských práv je jedna vec, dodržiavať ich vo vlastnej inštitúcii je vec úplne iná.
<SPEAKER ID="326" NAME="Marine Le Pen" LANGUAGE="FR">
Využívanie súdneho konania v snahe zabrániť poslancom Parlamentu vo vyjadrovaní názorov na otázky legitímneho verejného záujmu a v kritizovaní ich politických odporcov je v demokratickej spoločnosti neprijateľné a ide o porušenie článku 8 Protokolu o výsadách a imunitách Európskej únie, ktorého cieľom je chrániť slobodu vyjadrovania poslancov. Túto koncepciu v plnom rozsahu podporujem. Čo sa však týka pána Rapkaya, uplatňuje sa to len na pána de Magistrisa, ktorý je stíhaný za urážku na cti, ale nie na Bruna Gollnischa, ktorý je stíhaný za vyjadrenie politických názorov. Toto je prípad dvojitého metra. Prečo si myslíme, že je viac vo verejnom záujme a demokratickejšie vedieť to, čo si pán de Magistris myslí o kolegovi poslancovi, než to, čo si strana Front National myslí o nepokojoch Rómov alebo nebezpečenstve masového prisťahovalectva? Bruno Gollnisch stráca imunitu práve preto, lebo jeho oponentom sa nepáčila predmetná tlačová správa, hoci je viac vo verejnom záujme. Sloboda prejavu zvolených zástupcov tohto Parlamentu by sa nemala priznávať svojvoľne a nemala by závisieť od toho, či sa nám nejaká osoba hodí alebo nie. Je nedôstojné, že prijímate túto správu.
<SPEAKER ID="334" NAME="David Martin" AFFILIATION="S&amp;D">
písomne. - Podporujem zbavenie Bruna Gollnischa imunity, aby mohol byť postavený pred súd za trestný čin podnecovania k rasovej nenávisti.
<SPEAKER ID="335" NAME="Jean-Luc Mélenchon" LANGUAGE="FR">
Stigmatizácia a podnecovanie k nenávisti na základe náboženstva sa vo Francúzsku považuje za trestný čin a táto situácia je rovnocenná s flagrante delicto. Pán Gollnisch verejne vystúpil na podporu škandalóznej tlačovej správy. Táto tlačová správa označuje moslimov za násilníkov. Hovorí o invázii a ničení našich kultúrnych hodnôt islamom. Pán Gollnisch bude môcť vystúpiť na svoju obhajobu. Zbavenie imunity mu to umožní. Preto hlasujem proti jeho žiadosti o ochranu jeho poslaneckej imunity.
<SPEAKER ID="335" NAME="Andreas Mölzer" LANGUAGE="DE">
Hlasoval som proti zbaveniu Bruna Gollnischa imunity, pretože dôvodová správa Výboru pre právne veci, ktorý odporúčal plénu zbavenie imunity, bola celkom svojvoľná. Ak je pán Gollnisch obvinený v súvislosti s tlačovou správou, ktorú vypracoval politický orgán strany Front National, potom túto činnosť treba, samozrejme, vnímať ako činnosť v rámci jeho mandátu v EÚ. Argument, že toto všetko sa stalo ako súčasť jeho činnosti ako člena regionálnej rady, nie je rozhodujúci, pretože mandát v EÚ nemožno vnímať ako zamestnanie na čiastočný úväzok alebo niečo podobné. Ak by bol pán Gollnisch predniesol rovnaké vyjadrenie na schôdzi Európskeho parlamentu alebo na schôdzi jeho výboru, uviedol by sa rovnaký argument? Na obsah tlačovej správy slúžiaci ako základ pre zbavenie imunity sa navyše na 100 % vzťahuje sloboda prejavu. Ak budú teraz politicky nepopulárne vyjadrenia tvoriť základ pre zbavenie imunity, potom to opäť ukazuje, čo si Európsky parlament myslí o skutočnej demokracii.
<SPEAKER ID="335" NAME="Maria do Céu Patrão Neves" LANGUAGE="PT">
Táto správa sa týka zbavenia kolegu poslanca pána Gollnischa poslaneckej imunity na žiadosť francúzskeho štátneho prokurátora, aby mohla byť vyšetrená žaloba za údajné podnecovanie k rasovej nenávisti a aby tak pán Gollnisch mohol byť súdený pred francúzskym súdom prvého stupňa, odvolacím súdom a kasačným súdom. Zbavenie pána Gollnischa imunity sa vzťahuje na údajný trestný čin podnecovania k rasovej nenávisti v dôsledku tlačovej správy, ktorú 3. októbra 2008 uverejnila regionálna skupina strany Front National za oblasť Rhône-Alpes, ktorej pán Gollnisch predsedá. Táto jeho činnosť bola teda výlučne regionálneho a miestneho charakteru ako člena regionálnej rady v oblasti Rhône-Alpes, pričom ide o mandát, ktorý pán Gollnisch získal v priamych všeobecných voľbách a ktorý je odlišný od mandátu poslanca Európskeho parlamentu. V súvislosti s vykonávaným vyšetrovaním nie sú dôkazy fumus persecutionis, inými slovami, o zámere politicky poškodiť poslanca. Hlasovala som za túto správu, ktorá rozhoduje o neochránení výsad a imunity pána Gollnischa a ktorá prenecháva príslušným súdnym orgánom, aby pri dodržaní všetkých demokratických záruk rozhodli o tom, do akej miery bolo porušené francúzske právo týkajúce sa podnecovania k rasovej nenávisti a aké súdne dôsledky z toho môžu vyplynúť.
<SPEAKER ID="336" NAME="Raül Romeva i Rueda" AFFILIATION="Verts/ALE">
písomne. - Prípad je totožný s predošlým prípadom (pozri správu, ale v tomto prípade žiadosť o zbavenie imunity predložili francúzske orgány.
<SPEAKER ID="337" NAME="Luís Paulo Alves" LANGUAGE="PT">
O oblasť jazier Prespa (park Prespa) sa delia Grécko, Bývalá juhoslovanská republika Macedónsko a Albánsko. Prvý vymenovaný štát je členský štát Európskej únie, druhý kandidátska krajina na členstvo v EÚ a tretí potenciálna kandidátska krajina na členstvo v EÚ. Albánsko a Bývalá juhoslovanská republika Macedónsko uzavreli s EÚ dohody o stabilizácii a pridružení a rozvoji trvalo udržateľného hospodárstva a zelenej infraštruktúry, ktorý prirodzene povedie k tvorbe pracovných príležitostí na miestnej úrovni, vytvorí značný potenciál pre zamestnanosť a prispeje tak k realizácii stratégie Európa 2020. Navyše spolu s tým môže a musí ísť lepšie využívanie zdrojov, udržateľný rozvoj hospodárstva a ochrana prírody a tiež by to malo posilniť spoluprácu so susednými krajinami v záujme ich integrácie do Európy. Zo všetkých uvedených dôvodov hlasujem za tento návrh dohody.
<SPEAKER ID="338" NAME="Mara Bizzotto" LANGUAGE="IT">
Súhlasím s účasťou Európskej únie na dohode o ochrane a udržateľnom rozvoji oblasti parku Prespa, ktorú uzatvorili Grécko, Bývalá juhoslovanská republika Macedónsko a Albánsko. Zaujímam tento postoj, pretože park je prírodná oblasť, ktorej geomorfologický, ekologický a kultúrny význam a význam z hľadiska biologickej rozmanitosti je dôležitý aj z medzinárodného hľadiska. Podporujem aj ciele a zásady uvedené v dohode, ktoré sú založené na udržateľnom využívaní prírodných zdrojov, na zameraní sa na ochranu ekosystémov a biologickej rozmanitosti a na predchádzaní znečisťovaniu vôd v jazerách Prespa, jeho kontrole a znižovaní jeho rozsahu.
<SPEAKER ID="338" NAME="Maria Da Graça Carvalho" LANGUAGE="PT">
Vítam úsilie členských štátov pracovať spolu s nečlenskými krajinami EÚ s cieľom dosiahnuť trvalú udržateľnosť využívania zdrojov. Hlasujem teda za uzatvorenie dohody o ochrane a udržateľnom rozvoji oblasti jazier Prespa, pretože si myslím, že je dôležitá pre rozvoj troch krajín, ktoré sa o túto oblasť delia: Grécka, Bývalej juhoslovanskej republiky Macedónsko a Albánska. Myslím si tiež, že park je dôležitý pre životné prostredie, ochranu prírody a celý rad ďalších pozitívnych účinkov, ktoré by mohli vzniknúť na základe spolupráce tohto druhu, v neposlednom rade napríklad posilnenie dobrých vzťahov v balkánskom regióne.
<SPEAKER ID="338" NAME="Diogo Feio" LANGUAGE="PT">
Vítam uzatvorenie dohody o stabilizácii a pridružení medzi Európskou úniou, Albánskom a Bývalou juhoslovanskou republikou Macedónsko, ktorej cieľom je vytvoriť spoluprácu medzi krajinami deliacimi sa o oblasť jazier Prespa, aby sa zabezpečila integrovaná ochrana ekosystému a udržateľný rozvoj parku. Táto dohoda predstavuje úspešné uplatnenie rámcovej smernice Únie o vode na ochranu životného prostredia, na zvýšenie životnej úrovne obyvateľov regiónu a na dosiahnutie spolupráce troch krajín: Grécka, Albánska a Bývalej juhoslovanskej republiky Macedónsko. To posilní ducha dobrého susedstva medzi zmluvnými stranami v tomto osobitne citlivom balkánskom regióne.
<SPEAKER ID="338" NAME="José Manuel Fernandes" LANGUAGE="PT">
Toto odporúčanie sa týka návrhu rozhodnutia Rady o uzavretí dohody v mene Európskej únie o ochrane a udržateľnom rozvoji oblasti parku Prespa, ktorá je ako taká zaradená od roku 1977 a je označená ako chránená cezhraničná oblasť na základe vyhlásenia z 2. februára 2000, vydaného krajinami v oblasti Prespa: Gréckom, Albánskom a Macedónskou republikou. Európska únia si uvedomuje naliehavú potrebu chrániť a zabezpečiť prírodné zdroje, a preto v 70. rokoch minulého storočia prijala legislatívny balík, ktorého definitívnym vyjadrením je rámcová smernica o vode z roku 2000. Cieľom predmetnej dohody je ustanoviť spoluprácu medzi EÚ a uvedenými krajinami na podporu udržateľného rozvoja regiónu a ochranu jeho ekosystému predovšetkým prostredníctvom integrovaných plánov riadenia povodia oblasti Prespa. V čase, keď vzrastá počet katastrof spôsobených zmenou klímy, blahoželám Rade k tomuto projektu a želal by som si, aby bol čím skôr dokončený.
<SPEAKER ID="339" NAME="João Ferreira" LANGUAGE="PT">
O oblasť jazier Prespa (park Prespa) sa delia Grécko, Bývalá juhoslovanská republika Macedónsko a Albánsko. Je mimoriadne dôležité vytvoriť živý biotop na zachovanie mnohých vzácnych alebo endemických rastlinných a živočíšnych druhov a aj ako miesto hniezdenia celosvetovo ohrozených vtákov a ako miesto s množstvom dôležitých pamiatok kultúrneho dedičstva.
<P>
Cieľom dohody je ustanoviť spoluprácu na zabezpečenie integrovanej ochrany ekosystému a udržateľného rozvoja oblasti parku Prespa vrátane vypracovania integrovaných plánov riadenia povodia. S týmto cieľom sa krajiny zapojené do dohody zaväzujú prijať jednotlivo i vo vzájomnej spolupráci potrebné opatrenia v súlade so zásadami zvrchovanej rovnosti, územnej celistvosti, vzájomného prospechu a dobrej viery s cieľom riadiť vody v oblasti Prespa, predchádzať znečisťovaniu, kontrolovať ho a znižovať jeho rozsah, chrániť a zachovávať biologickú rozmanitosť, chrániť pôdy, šetrne využívať prírodné zdroje a zaručiť trvalo udržateľný rozvoj.
<P>
Preto sme hlasovali za túto správu.
<SPEAKER ID="340" NAME="Ilda Figueiredo" LANGUAGE="PT">
Park Prespa alebo povodie v oblasti Prespa, o ktorú sa delia Grécko, Bývalá juhoslovanská republika Macedónsko a Albánsko, je mimoriadne dôležitý pre vytvorenie živého biotopu na zachovanie mnohých vzácnych alebo endemických rastlinných a živočíšnych druhov a aj ako miesto hniezdenia celosvetovo ohrozených vtákov a ako miesto s množstvom dôležitých pamiatok kultúrneho dedičstva.
<P>
Cieľom dohody je ustanoviť spoluprácu na zabezpečenie integrovanej ochrany ekosystému a udržateľného rozvoja oblasti parku Prespa vrátane vypracovania integrovaných plánov riadenia povodia.
<P>
S týmto cieľom sa krajiny zapojené do dohody zaväzujú prijať jednotlivo i vo vzájomnej spolupráci potrebné opatrenia v súlade so zásadami zvrchovanej rovnosti, územnej celistvosti, vzájomného prospechu a dobrej viery s cieľom riadiť vody v oblasti Prespa, predchádzať znečisťovaniu, kontrolovať ho a znižovať jeho rozsah, chrániť a zachovávať biologickú rozmanitosť, chrániť pôdy, šetrne využívať prírodné zdroje a zaručiť trvalo udržateľný rozvoj.
<P>
Preto sme hlasovali za túto správu.
<SPEAKER ID="341" NAME="Monika Flašíková Beňová" AFFILIATION="S&amp;D">
písomne. - Vo februári 2010 v prítomnosti a za účasti Európskej únie podpísali Grécko, Bývalá juhoslovanská republika Macedónsko a Albánsko dohodu o ochrane a udržateľnom rozvoji oblasti parku Prespa. Cieľom tejto dohody je zabezpečiť ochranu oblasti parku Prespa a aj rozsiahlu ochranu ekosystému. Jazerá a ich okolie nemajú len ekologický význam, ale táto oblasť je jedinečná aj z prírodného hľadiska vzhľadom na svoj geomorfologický, ekologický a kultúrny význam a význam z hľadiska biologickej rozmanitosti. Ide o kľúčový biotop, v ktorom sú zachované mnohé vzácne alebo endemické rastlinné a živočíšne druhy, ktorý je miestom hniezdenia celosvetovo ohrozených vtákov a depozitárom významného archeologického a tradičného dedičstva. Preto bolo potrebné získať súhlas Parlamentu, aby sa zabezpečilo prijatie dohody.
<SPEAKER ID="341" NAME="Lorenzo Fontana" LANGUAGE="IT">
Oblasť povodia Prespa na hraniciach medzi Gréckom, Bývalou juhoslovanskou republikou Macedónsko a Albánskom je dôležitou prírodnou oblasťou. Dohoda, ktorú má podpísať Európska únia, prispeje k dosiahnutiu niektorých dôležitých cieľov na ochranu tejto oblasti, ochranu ekosystému a zavedenie trvalo udržateľného využívania obnoviteľnej energie. Preto budem hlasovať za prijatie odporúčania.
<SPEAKER ID="341" NAME="Juozas Imbrasas" LANGUAGE="LT">
Podporil som túto správu, pretože účelom tejto dohody je ustanoviť spoluprácu na zabezpečenie integrovanej ochrany ekosystémov a trvalo udržateľného rozvoja oblasti parku Prespa vrátane vypracovania integrovaných plánov riadenia povodí v súlade s medzinárodnými normami a normami EÚ. O oblasť jazier Prespa (oblasť parku Prespa) sa delia Grécko, Bývalá juhoslovanská republika Macedónsko a Albánsko. Prvý vymenovaný štát je členský štát Európskej únie, druhý kandidátska krajina na členstvo v EÚ a tretí potenciálna kandidátska krajina na členstvo v EÚ. Albánsko a Bývalá juhoslovanská republika Macedónsko uzatvorili aj dohody o stabilizácii a pridružení s EÚ. Oblasť parku Prespa je prírodná oblasť, ktorej geomorfologický, ekologický a kultúrny význam a význam z hľadiska biologickej rozmanitosti je dôležitý aj z medzinárodného hľadiska. Je mimoriadne dôležitá ako biotop, v ktorom sú zachované mnohé vzácne alebo endemické rastlinné a živočíšne druhy, ktorý je miestom hniezdenia celosvetovo ohrozených vtákov a depozitárom významného archeologického a tradičného dedičstva.
<P>
Z týchto dôvodov podpísali 2. februára 2010 tieto tri krajiny dohodu o ochrane a udržateľnom rozvoji oblasti parku Prespa s účasťou EÚ, čo si vyžaduje aj súhlas Európskeho parlamentu. V záujme splnenia tohto cieľa sa zmluvné strany zaviazali prijať jednotlivo i vo vzájomnej spolupráci potrebné opatrenia a uplatňovať čo najlepšie postupy na základe zvrchovanej rovnosti, územnej celistvosti, vzájomného prospechu a dobrej viery.
<SPEAKER ID="342" NAME="David Martin" AFFILIATION="S&amp;D">
písomne. - Vítam túto dohodu o ochrane a trvalo udržateľnom rozvoji parku Prespa. Oblasť parku Prespa je prírodná oblasť, ktorej geomorfologický, ekologický a kultúrny význam a význam z hľadiska biologickej rozmanitosti je dôležitý aj z medzinárodného hľadiska. Ide o kľúčový biotop, v ktorom sú zachované mnohé vzácne alebo endemické rastlinné a živočíšne druhy, ktorý je miestom hniezdenia celosvetovo ohrozených vtákov a depozitárom významného archeologického a tradičného dedičstva.
<SPEAKER ID="342" NAME="Willy Meyer" LANGUAGE="ES">
Táto správa sa týka oblasti jazier Prespa, ktorá je pre svoj geomorfologický, ekologický a kultúrny význam a význam z hľadiska biologickej rozmanitosti medzinárodne dôležitou prírodnou oblasťou. Je to biotop dôležitý na zachovanie mnohých vzácnych alebo endemických rastlinných a živočíšnych druhov, ako miesto hniezdenia celosvetovo ohrozených vtákov a depozitárom hodnotného dedičstva z hľadiska archeológie a tradície. Uzatvára sa teda dohoda medzi Gréckom, Albánskom a Bývalou juhoslovanskou republikou Macedónsko, ktoré sa delia o túto prírodnú oblasť, na ustanovenie spolupráce s cieľom riadiť vody týchto jazier, predchádzať ich znečisteniu, kontrolovať ho a znižovať jeho rozsah, chrániť a zachovávať biologickú rozmanitosť oblasti a chrániť pôdy pred eróziou, zaručiť šetrné využívanie prírodných zdrojov a trvalo udržateľný rozvoj, zabrániť zavedeniu cudzích živočíšnych a rastlinných druhov a regulovať činnosť človeka s negatívnym dosahom v oblasti. Som presvedčený o potrebe zintenzívniť spoluprácu medzi zúčastnenými stranami, a to vždy na základe rešpektovania zásady rovnosti, územnej celistvosti a vzájomného prospechu, aby sa ochránila táto oblasť s mimoriadnou hodnotou. Preto hlasujem za túto dohodu.
<SPEAKER ID="342" NAME="Maria do Céu Patrão Neves" LANGUAGE="PT">
Základom tejto správy je návrh rozhodnutia Rady o uzavretí dohody o ochrane a udržateľnom rozvoji oblasti parku Prespa, povodia Prespa. Európska únia uplatňuje na ochranu svojich vôd zaužívané právne predpisy, konkrétne rámcovú smernicu o vode z roku 2000, v ktorej sa ustanovil cieľ ochrany všetkých vôd (riek, jazier, podzemných a pobrežných vôd) a v prípade spoločných povodí zabezpečila koordinácia činnosti bez ohľadu na administratívne a politické hranice v záujme dosiahnutia tohto cieľa. O povodie oblasti Prespa sa delia Grécko, Bývalá juhoslovanská republika Macedónsko a Albánsko. Bývalá juhoslovanská republika Macedónsko je kandidátom na vstup do EÚ a Albánsko je potenciálnym kandidátom. Preto je teraz potrebné uzatvoriť medzinárodnú dohodu na presadzovanie cieľov rámcovej smernice o vode, konkrétne na ochranu biologickej rozmanitosti a služieb ekosystému v tejto oblasti. Hlasovala som za túto správu, ktorú už skôr jednomyseľne prijal Výbor pre životné prostredie, verejné zdravie a bezpečnosť potravín.
<SPEAKER ID="342" NAME="Paulo Rangel" LANGUAGE="PT">
O povodie oblasti Prespa sa delia Grécko, Bývalá juhoslovanská republika Macedónsko a Albánsko. Ochrana oblasti je hodná úsilia Európskej únie v súlade s rámcovou smernicou o vode (2000/60/ES), keďže oblasť je zdrojom biologickej rozmanitosti nespochybniteľného ekologického záujmu, a teda aj prírodným regulátorom klímy. Podľa tejto smernice je v prípade povodia, ktoré sa rozprestiera za územné hranice Únie, potrebné zaviesť koordináciu medzi zúčastnenými krajinami a z tohto dôvodu bola 2. februára 2010 uzavretá dohoda o ochrane a udržateľnom rozvoji oblasti parku Prespa. Do dohody sa zapojila aj Komisia, ktorá zastupuje EÚ. Jej konečné prijatie Radou si však vyžaduje súhlas Európskeho parlamentu. Z uvedeným dôvodov som hlasoval za túto dohodu.
<SPEAKER ID="343" NAME="Raül Romeva i Rueda" AFFILIATION="Verts/ALE">
písomne. - Oblasť parku Prespa je prírodná oblasť, ktorej geomorfologický, ekologický a kultúrny význam a význam z hľadiska biologickej rozmanitosti je dôležitý aj z medzinárodného hľadiska. Ide o kľúčový biotop, v ktorom sú zachované mnohé vzácne alebo endemické rastlinné a živočíšne druhy, ktorý je miestom hniezdenia celosvetovo ohrozených vtákov a depozitárom významného archeologického a tradičného dedičstva. Z týchto dôvodov podpísali 2. februára 2010 tri krajiny, ktorých sa to týka, dohodu o ochrane a udržateľnom rozvoji oblasti parku Prespa s účasťou EÚ. Účelom dohody je ustanoviť spoluprácu na zabezpečenie integrovanej ochrany ekosystémov a trvalo udržateľného rozvoja oblasti parku Prespa vrátane vypracovania plánov integrovaného riadenia povodí v súlade s medzinárodnými normami a normami EÚ. Podľa článku 218 ods. 6 písm. a) Zmluvy o fungovaní Európskej únie si Rada musí vyžiadať súhlas Európskeho parlamentu, aby mohla prijať dohodu.
<SPEAKER ID="344" NAME="Licia Ronzulli" LANGUAGE="IT">
Európska únia je vybavená zaužívanými právnymi predpismi na ochranu svojich vôd, pričom ich najdôležitejšou súčasťou je rámcová smernica o vode. Podľa tohto právneho predpisu, ak povodie rieky presahuje územie Únie, členské štáty sa budú snažiť o koordináciu s nečlenskými štátmi, s ktorými majú spoločné správne územie povodia. V prípade, že má koordinácia formu medzinárodnej dohody, účasť Európskej únie ako zmluvnej strany je nutná vtedy, ak sa dohoda týka záležitostí patriacich do právomocí Únie.
<P>
Oblasť parku Prespa je prírodná oblasť, ktorej geomorfologický, ekologický a kultúrny význam a význam z hľadiska biologickej rozmanitosti je dôležitý aj z medzinárodného hľadiska. Účelom textu, ktorý bol dnes prijatý, je ustanoviť spoluprácu na zabezpečenie integrovanej ochrany ekosystémov a trvalo udržateľného rozvoja oblasti parku Prespa vrátane vypracovania plánov integrovaného riadenia povodí v súlade s medzinárodnými normami a normami EÚ. Dohoda prispeje k úspešnej implementácii rámcovej smernice o vode, k ochrane životného prostredia, zlepšeniu životných podmienok miestnych obyvateľov a k upevňovaniu dobrých susedských vzťahov v tomto mimoriadne citlivom regióne na Balkáne.
<SPEAKER ID="344" NAME="Daciana Octavia Sârbu" AFFILIATION="S&amp;D">
písomne. - Minulý rok vyhodnocovali Komisia a ostatné inštitúcie EÚ skutočnosť, že sme ešte nesplnili ciele v oblasti biodiverzity. To je veľmi poľutovaniahodná situácia, ktorú treba rýchlo a účinne zmeniť, aby sme chránili biodiverzitu a neoceniteľné ekologické služby, ktoré nám poskytuje. Spoluprácu s tretími krajinami treba čo najviac podporovať, pretože je to aj celosvetový problém, a preto túto dohodu treba srdečne privítať.
<SPEAKER ID="345" NAME="Luís Paulo Alves" LANGUAGE="PT">
Hlasujem za odporúčanie pani Fragovej Estévezovej, ktoré víta úsilie Európskej komisie o prijatie uznesení zo strany oblastných rybolovných organizácií (ORO) založených na dohode o opatreniach prístavných štátov. Počas plenárnej schôdze Komisie pre tuniaky z Indického oceánu (IOTC), ktorá sa uskutočnila v marci 2010 v Pusane (Kórejská republika), bolo prijaté uznesenie o opatreniach prístavných štátov, ktoré predložila EÚ (uznesenie 2010/11). Podobné návrhy predložila EÚ aj v iných ORO s cieľom posilniť a prispôsobiť v súčasnosti platné opatrenia prístavných štátov požiadavkám dohody. Vo viacerých prípadoch sa ich, žiaľ, nepodarilo prijať pre nesúhlas viacerých krajín, napríklad niektorých krajín Latinskej Ameriky a malých tichomorských ostrovných krajín.
<P>
Podobne ako pani spravodajkyňa aj ja nalieham na Európsku komisiu, aby naďalej presadzovala prijatie týchto návrhov, keďže opatrenia stanovené v dohode budú v boji proti nezákonnému, nenahlásenému a neregulovanému (NNN) rybolovu skutočne účinné len vtedy, ak sa budú globálne presadzovať komplexným, jednotným a transparentným spôsobom, aby sa zabránilo medzerám, ktoré môžu ľahko zneužiť prevádzkovatelia rybolovu NNN.
<SPEAKER ID="346" NAME="Antonello Antinoro" LANGUAGE="IT">
Podporil som odporúčanie, pretože Európska únia musí vyslať silný signál proti nezákonnému, neregulovanému a nenahlásenému rybolovu. Európska únia je hlavným medzinárodným aktérom v otázkach týkajúcich sa riadenia rybolovu. Ako taká musí podporiť všetko na presadzovanie medzinárodných pravidiel v prípade porušenia predpisov. Pani Fragová Estévezová privítala úsilie Európskej komisie o prijatie uznesení založených na dohode Organizácie OSN pre výživu a poľnohospodárstvo (FAO) o opatreniach prístavných štátov. Vo výbore sme dôrazne podporili myšlienku ďalšieho presadzovania týchto návrhov. Nezákonný rybolov sa vlastne vzťahuje aj na povolené lode loviace ryby, ktoré nemajú požadovanú veľkosť, ako aj na rybolov nepovolených lodí v chránených oblastiach alebo príliš blízko pobrežia.
<P>
Nezákonný rybolov predstavuje, žiaľ, približne 60 % produktov, ktoré sa dostanú na naše trhy, a to spôsobuje neistotu týkajúcu sa ich kvality a sťažuje vysledovateľnosť. Preto si myslíme, že Európa by mala ísť príkladom všetkým ostatným krajinám pôsobiacim v tomto odvetví, ktoré napokon získavajú výhody na medzinárodných trhoch, pretože nemusia dodržiavať obmedzenia uložené našim rybárom.
<SPEAKER ID="347" NAME="Izaskun Bilbao Barandica" LANGUAGE="ES">
Hlasovala som za odporúčanie pani Fragovej o návrhu rozhodnutia Rady o schválení Dohody o opatreniach prístavných štátov zameraných na prevenciu a odrádzanie od nezákonného, nenahláseného a neregulovaného rybolovu a na jeho odstránenie. Hlasovala som za, pretože obsah iniciatívy bude znamenať rozhodujúci prínos k súčasnému celosvetovému boju proti nezákonnému rybolovu. Jej obsah bude účinný, keď sa uplatní rozsiahlym spôsobom, jednotne a transparentne.
<SPEAKER ID="347" NAME="Mara Bizzotto" LANGUAGE="IT">
Pokles populácie rýb na celosvetovej úrovni, teda nielen v našich vlastných moriach, sa postupne stáva naliehavým problémom. Vieme, že morský život je veľmi dôležitý nielen ako podstatná súčasť potravy človeka, ale aj pre zdravie celého ekosystému. Preto je dôležité, aby všetky úrovne vlády - od regionálnych a centrálnych vlád až po Európsku úniu - urobili všetko, čo je v ich silách, na zavedenie regulačných opatrení a legislatívnych nástrojov, ktoré pomôžu chrániť populácie rýb, čo je jedinou zárukou dlhodobej udržateľnosti rybolovnej činnosti.
<P>
Hlasovala som za toto parlamentné odporúčanie Rade, aby Rada mohla v mene EÚ schváliť Dohodu o opatreniach prístavných štátov zameraných na prevenciu a odrádzanie od nezákonného, nenahláseného a neregulovaného rybolovu a na jeho odstránenie. Ak vnútroštátne orgány túto medzinárodnú dohodu zavedú správne, bude dohoda dôležitým nástrojom na zabezpečenie dlhodobej ochrany morského života a trvalo udržateľného využívania populácie rýb.
<SPEAKER ID="347" NAME="Vilija Blinkevičiūt" LANGUAGE="LT">
Hlasovala som za túto správu, pretože prostredníctvom nej Európsky parlament súhlasil so schválením dohody Organizácie OSN pre výživu a poľnohospodárstvo, ktorá podporí zodpovedné využívanie zdrojov rybného hospodárstva a morských ekosystémov. Táto dohoda poskytuje účinnejšie špecifické nástroje boja proti nezákonnému, nenahlásenému a neregulovanému (NNN) rybolovu v územných vodách EÚ. Tieto nástroje poskytujú minimálne normy, ktoré by mali byť základom na prijatie opatrení zo strany štátov s cieľom monitorovať, kontrolovať a prešetrovať rybárske lode plaviace sa pod vlajkou zahraničného štátu, ktoré chcú používať ich prístavy. Nástroje v tejto dohode by sa mohli uplatňovať nielen na rybárske plavidlá, ale aj na plavidlá vykonávajúce činnosti spojené s rybolovom, napríklad na dopravné plavidlá, ktoré možno využiť na prepravu rybolovných výrobkov. Boj proti rybolovu NNN predstavuje veľmi dôležitú súčasť spoločnej politiky rybného hospodárstva a EÚ by mala posilniť medzinárodnú spoluprácu v tejto veci aktívnou a konštruktívnou účasťou na schválení medzinárodného nástroja o opatreniach prístavných štátov.
<SPEAKER ID="348" NAME="Sebastian Valentin Bodu" LANGUAGE="RO">
Nezákonný, nenahlásený a neregulovaný rybolov sa považuje za jednu z hlavných hrozieb pre zdroje rybolovného trhu, na ktorom má Európska únia celosvetovo dôležité postavenie. V tomto prípade je absolútne prirodzenou úlohou vypracovanie spoločnej politiky rybného hospodárstva na úrovni EÚ zameranej na ochranu udržateľného využívania živých vodných zdrojov. Dohoda navrhnutá Rade na schválenie bola vypracovaná práve preto, aby sa splnili tieto medzinárodné požiadavky na prevenciu a odrádzanie od nezákonného, nenahláseného a neregulovaného (NNN) rybolovu a jeho odstránenie prostredníctvom zavedenia účinných opatrení štátom, v ktorom sa nachádza príslušný prístav. Ide o opatrenia, ktoré by sa po schválení dohody mali zmeniť z dobrovoľného modelu na balík záväzných minimálnych noriem pre prístavné štáty s cieľom monitorovať, kontrolovať a prešetrovať rybárske lode plaviace sa pod vlajkou zahraničného štátu, ktoré chcú používať ich prístavy.
<P>
Skutočnosť, že súbor opatrení, ktorých zavedenie patrí do pôsobnosti prístavných štátov, aj tak vyplynie z medzinárodného nástroja, je bonusom. Celosvetový prehľad tejto praxe rybolovu NNN môže viesť k lepšiemu monitorovaniu rybolovných činností celkovo. Je to nákladovo efektívnejšie z hľadiska organizácie a realizácie.
<SPEAKER ID="348" NAME="Vito Bonsignore" LANGUAGE="IT">
Hlasoval som za text predložený pani Fragovou Estévezovou, ktorej by som chcel vyjadriť uznanie za vykonanú prácu. Myslím si vlastne, že Európska únia by mala využiť všetky nástroje, ktoré má k dispozícii, aby zabránila nezákonnému obchodu a bojovala proti nemu a aby zároveň ochránila rybný trh, ktorý bol vždy pevným pilierom spoločnej politiky rybného hospodárstva.
<P>
Je preto najvyšší čas, aby sa prijali a predovšetkým dodržiavali prísne pravidlá. Lode, ktoré nedodržiavajú európske a medzinárodné pravidlá, by mali byť zakázané a mala by sa zaručiť lepšia informovanosť o všetkých lodiach, ktoré požiadajú o vstup do prístavov. Nezabúdajme, že Európa, ktorá je na treťom mieste medzi najväčšími rybolovnými mocnosťami na svete, už roky pracuje na tom, aby členské štáty a tretie krajiny dodržiavali pravidlá, aby sa zaručil trvalo udržateľný rybný trh a aby sa morské životné prostredie chránilo pred možným poškodením.
<SPEAKER ID="348" NAME="Maria Da Graça Carvalho" LANGUAGE="PT">
Súhlasím s návrhom rozhodnutia Rady o schválení Dohody o opatreniach prístavných štátov zameraných na prevenciu a odrádzanie od nezákonného, nenahláseného a neregulovaného rybolovu a na jeho odstránenie v mene Európskej únie. Myslím si, že účinnosť týchto opatrení je veľmi dôležitá na zaručenie ochrany a trvalej udržateľnosti morských ekosystémov, a teda aj pre využívanie morí a odvetví, ktoré s tým súvisia. Na zaručenie tejto účinnosti je potrebné, aby členské štáty tieto opatrenia uplatňovali harmonizovane kontrolou vykládky lodí, prekládky a iných operácií vykonávaných vo svojich prístavoch. Preto by som chcela zdôrazniť význam návrhu súvisiaceho s mechanizmom výmeny informácií, ktorý by mal byť základom tejto dohody.
<SPEAKER ID="347" NAME="Diogo Feio" LANGUAGE="PT">
Nezákonný rybolov je jav, ktorý ohrozuje všetky opatrenia, ktoré prijali najmä medzinárodné spoločenstvo a Európska únia, aby umožnili dosiahnutie rovnováhy medzi rozsiahlym a dynamickým rybolovom a potrebnou obnovou populácie rýb.
<P>
Výbor pre rybné hospodárstvo Organizácie OSN pre výživu a poľnohospodárstvo súhlasil v roku 2007 s tým, že vypracuje právne záväzný medzinárodný nástroj o opatreniach prístavných štátov na odrádzanie od nezákonného, nenahláseného a neregulovaného rybolovu. Neskôr - v roku 2009 - bola v Ríme prijatá dohoda a teraz ide o jej schválenie v mene EÚ.
<P>
Vzhľadom na význam tejto otázky predovšetkým pre námorné krajiny, akou je Portugalsko, hlasujem za prijatie tejto dohody.
<SPEAKER ID="347" NAME="José Manuel Fernandes" LANGUAGE="PT">
V roku 2001 Organizácia OSN pre výživu a poľnohospodárstvo (FAO) vypracovala Medzinárodný akčný plán na prevenciu a predchádzanie nezákonnému, nenahlásenému a neregulovanému rybolovu a na jeho odstránenie (IPOA - IUU). V roku 2005 FAO prijala sériu opatrení, ktoré musia prijať prístavné štáty vzhľadom na rybárske plavidlá alebo plavidlá prepravujúce ryby s cieľom bojovať proti nezákonnému rybolovu. Ochrana prírodných zdrojov, predovšetkým morských zdrojov, je stálou úlohou Európskej únie, ktorá sa snaží predchádzať nezákonnému rybolovu všetkým dostupnými prostriedkami. Preto pozorne sledovala všetky opatrenia, ktoré prijala FAO, a zohrala aktívnu a konštruktívnu úlohu predovšetkým pri vypracovaní dohody schválenej na 36. zasadnutí konferencie FAO, ktoré sa uskutočnilo od 18. do 23. novembra 2009 v Ríme. Súhlasím so stanoviskom, ktoré prijala pani spravodajkyňa v súvislosti s naliehaním na Európsku komisiu, aby nielen uzatvorila súčasnú dohodu, ale aby aj pokračovala vo vyvíjaní tlaku na medzinárodné agentúry, predovšetkým na FAO, aby schválili plánované opatrenia.
<SPEAKER ID="349" NAME="João Ferreira" LANGUAGE="PT">
Táto dohoda bola schválená na 36. zasadnutí Organizácie OSN pre výživu a poľnohospodárstvo (FAO), ktoré sa uskutočnilo v novembri 2009 v Ríme, čím sa ukončil proces diskusie, ktorému predchádzal súbor iných dohôd a kódexov správania prijatých v priebehu posledných dvoch desaťročí pod záštitou FAO.
<P>
Nezákonný, nenahlásený a neregulovaný (NNN) rybolov predstavuje celosvetovú hrozbu pre trvalo udržateľné využívanie živých vodných zdrojov. Boj proti rybolovu NNN preto musí byť hlavnou úlohou každej politiky rybného hospodárstva a aj podstatným prvkom medzinárodného riadenia rybného hospodárstva na príslušných fórach.
<P>
Cieľom tejto dohody je predchádzať rybolovu NNN, odrádzať od neho a odstraňovať ho a zaistiť tak dlhodobú ochranu a udržateľné využívanie živých morských zdrojov a morských ekosystémov. Skúsenosti dokazujú dobrý pomer nákladov a efektívnosti a rozhodujúcu úlohu, ktorú zohrávajú opatrenia prístavných štátov spolu s ďalšími nástrojmi v boji proti rybolovu NNN. Táto dohoda podporuje aj rozšírenú definíciu rybolovu NNN, aby zahrnula široké spektrum operácií neregulovaného rybolovu.
<P>
Preto sme hlasovali za túto správu.
<SPEAKER ID="350" NAME="Ilda Figueiredo" LANGUAGE="PT">
Táto dohoda bola schválená na 36. zasadnutí Organizácie OSN pre výživu a poľnohospodárstvo (FAO), ktoré sa uskutočnilo v novembri 2009 v Ríme, čím sa ukončil proces diskusie, ktorému predchádzal súbor iných dohôd a kódexov správania prijatých v priebehu posledných dvoch desaťročí pod záštitou FAO.
<P>
Nezákonný, nenahlásený a neregulovaný (NNN) rybolov predstavuje celosvetovú hrozbu pre trvalo udržateľné využívanie živých vodných zdrojov. Boj proti rybolovu NNN preto musí byť hlavnou úlohou každej politiky rybného hospodárstva a aj podstatným prvkom medzinárodného riadenia rybného hospodárstva na príslušných fórach.
<P>
Cieľom tejto dohody je predchádzať rybolovu NNN, odrádzať od neho a odstraňovať ho a zaistiť tak dlhodobú ochranu a udržateľné využívanie živých morských zdrojov a morských ekosystémov.
<P>
Skúsenosti dokazujú dobrý pomer nákladov a efektívnosti a rozhodujúcu úlohu, ktorú zohrávajú opatrenia prístavných štátov spolu s ďalšími nástrojmi v boji proti rybolovu NNN.
<P>
Preto sme hlasovali za túto správu.
<SPEAKER ID="351" NAME="Monika Flašíková Beňová" AFFILIATION="S&amp;D">
písomne. - V novembri 2009 schválila konferencia Organizácie OSN pre výživu a poľnohospodárstvo (FAO) Dohodu o opatreniach prístavných štátov zameranú na prevenciu a odrádzanie od nezákonného, nenahláseného a neregulovaného rybolovu a na jeho odstránenie, ktorá by mohla pomôcť minimalizovať tento druh rybolovu a zabezpečiť dlhodobú ochranu a udržateľné využívanie živých morských zdrojov a tiež morských ekosystémov. Keďže Európska únia je jedným z hlavných zástupcov medzinárodného rybného hospodárstva a jedným z hlavných svetových trhov pre produkty rybného hospodárstva, je vhodné a primerané podporovať prijatie takýchto návrhov aj európskymi inštitúciami.
<SPEAKER ID="351" NAME="Pat the Cope Gallagher" LANGUAGE="GA">
Cieľom konferencie Organizácie OSN pre výživu a poľnohospodárstvo (FAO), na ktorú sa toto rozhodnutie vzťahuje, je predchádzať nezákonnému, nenahlásenému a neregulovanému (NNN) rybolovu, odrádzať od neho a odstraňovať ho prostredníctvom vykonávania účinných opatrení prístavných štátov. Opatrenia prístavných štátov v podstate znamenajú tie opatrenia, ktoré môžu pobrežné štáty uplatniť na plavidlá, ktoré nemôžu používať svoje vlajky v prístave alebo žiadajú o povolenie vstúpiť do prístavu.
<SPEAKER ID="351" NAME="Juozas Imbrasas" AFFILIATION="EFD">
písomne. - (LT) Hlasoval som za tento dokument, pretože cieľom dohody je predchádzať nezákonnému, nenahlásenému a neregulovanému (NNN) rybolovu, odrádzať od neho a odstraňovať ho prostredníctvom vykonávania účinných opatrení prístavných štátov a zaistiť tak dlhodobú ochranu a udržateľné využívanie živých morských zdrojov a morských ekosystémov.
<P>
Dohodu budú uplatňovať zmluvné strany konajúce ako prístavné štáty na plavidlá, ktoré nie sú oprávnené plaviť sa pod ich vlajkou a ktoré sa snažia o vstup do prístavov alebo sa nachádzajú v jednom z prístavov. Netýka sa len rybárskych plavidiel, ale aj plavidiel vykonávajúcich činnosti spojené s rybolovom, napríklad lodí, ktoré možno využiť na prepravu rybolovných výrobkov. Podporuje tiež širokú definíciu rybolovu NNN, ktorá zahŕňa široké spektrum neregulovaných operácií v oblasti rybolovu. Prílohy, ktoré sú neoddeliteľnou súčasťou dohody, uvádzajú informácie, ktoré musia vopred poskytnúť plavidlá usilujúce sa o vstup do prístavov zmluvných strán, ako aj usmernenia pre postupy inšpekcií, spracovanie výsledkov inšpekcií, informačné systémy a požiadavky odbornej prípravy. Zmluvné strany by mali spolupracovať na zriadení mechanizmu na výmenu informácií, ktorý by riadila pokiaľ možno Organizácia OSN pre výživu a poľnohospodárstvo (FAO) spoločne s ďalšími príslušnými mnohostrannými a medzivládnymi iniciatívami, a na zjednodušení výmeny informácií v rámci existujúcich databáz, ktoré súvisia s touto dohodou.
<SPEAKER ID="352" NAME="Jarosław Kalinowski" LANGUAGE="PL">
Podľa vedeckých prognóz bude v polovici 21. storočia normálne, že moria a oceány Zeme budú prázdne v dôsledku nášho nerozumného riadenia prírodných zdrojov rýb a plodov mora. Napriek obmedzeniam a zákazom, ktoré sa zaviedli, sa uskutočňuje veľa nezákonného rybolovu alebo dokonca rybolovu, ktorý možno považovať za drancovanie. Je preto potrebné zintenzívniť monitorovanie s cieľom predchádzať ničeniu vodných ekosystémov a nasledujúcej ekologickej katastrofe. Racionálna politika rybného hospodárstva je osobitne dôležitá vzhľadom na potravinovú krízu, teda hrozbu, ktorej čelíme vzhľadom na rastúci počet ľudskej populácie. Ako najväčší trh pre tieto výrobky by Európska únia preto mala podporiť opatrenia zamerané na predchádzanie porušovaniu právnych predpisov v oblasti rybného hospodárstva.
<SPEAKER ID="353" NAME="David Martin" AFFILIATION="S&amp;D">
písomne. - Vítam túto dohodu, ktorej cieľom je predchádzať nezákonnému, nenahlásenému a neregulovanému (NNN) rybolovu, odrádzať od neho a odstraňovať ho a zaistiť tak dlhodobú ochranu a udržateľné využívanie živých morských zdrojov a morských ekosystémov.
<SPEAKER ID="353" NAME="Willy Meyer" LANGUAGE="ES">
Hlasoval som za túto správu o Dohode o opatreniach prístavných štátov zameraných na prevenciu a odrádzanie od nezákonného, nenahláseného a neregulovaného rybolovu a na jeho odstránenie, pretože si myslím, že tento druh rybolovu predstavuje vážnu celosvetovú hrozbu pre živé vodné zdroje. Trh je nenásytný a vyčerpáva prírodné zdroje. Musíme obmedziť priemyselné, bezohľadné techniky rybolovu. Vyčerpanie zdrojov rybolovu je environmentálny, ale aj sociálny problém. Preto vítam túto pozitívnu správu o dohode prijatej na 36. zasadnutí Organizácie OSN pre výživu a poľnohospodárstvo (FAO), uzatvárajúcom dlhú diskusiu, ktorá už viedla k prijatiu viacerých kódexov správania. Myslím si, že boj proti nezákonnému, nenahlásenému a neregulovanému rybolovu musí byť kľúčovým prvkom politiky rybného hospodárstva hodnej tohto mena. Preto hlasujem za tento dokument o dohode, ktorej stanoveným cieľom je predchádzať nezákonnému rybolovu, odrádzať od neho a odstraňovať ho prostredníctvom vykonávania účinných opatrení prístavných štátov a zaistiť tak dlhodobú ochranu a racionálne a udržateľné využívanie morských ekosystémov.
<SPEAKER ID="353" NAME="Alexander Mirsky" AFFILIATION="S&amp;D">
písomne. - Viem, že cieľom dohody je predchádzať nezákonnému, nenahlásenému a neregulovanému (NNN) rybolovu, odrádzať od neho a odstraňovať ho prostredníctvom zavedenia účinných opatrení prístavných štátov a zaistiť tak dlhodobú ochranu a udržateľné využívanie živých morských zdrojov a morských ekosystémov. Tridsiateho prvého januára 2011 podpísalo 23 členov FAO dohodu a boli uložené dva prístupové nástroje. Keďže Európska únia je hlavným aktérom v oblasti medzinárodného rybného hospodárstva a jedným z hlavných svetových trhov pre produkty rybného hospodárstva, spravodajkyňa navrhuje, aby Parlament udelil svoj súhlas s uzatvorením dohody a jednoznačne podporil a motivoval Európsku komisiu, aby naďalej vyvíjala tlak na prijatie týchto návrhov. Hlasoval som za.
<SPEAKER ID="353" NAME="Maria do Céu Patrão Neves" LANGUAGE="PT">
Cieľom tejto dohody je predchádzať nezákonnému, nenahlásenému a neregulovanému (NNN) rybolovu, odrádzať od neho a odstraňovať ho prostredníctvom účinných opatrení prístavných štátov a zaistiť tak dlhodobú ochranu a udržateľné využívanie živých morských zdrojov a morských ekosystémov, a to nielen rybárskych plavidiel, ale aj lodí, ktoré možno použiť na prepravu výrobkov rybného hospodárstva. Podporuje aj rozšírenú definíciu rybolovu NNN, aby zahrnula široké spektrum operácií neregulovaného rybolovu.
<P>
Táto dohoda je súčasťou Medzinárodného akčného plánu na prevenciu a predchádzanie nezákonnému, nenahlásenému a neregulovaného rybolovu a na jeho odstránenie (IPOA - IUU), ktorý vypracovala Organizácia OSN pre výživu a poľnohospodárstvo (FAO) ako súčasť kódexu správania OSN v oblasti zodpovedného rybolovu.
<P>
Keďže rybolov NNN patrí medzi hlavné problémy súčasného odvetvia rybného hospodárstva, je dohoda osobitne dôležitá predovšetkým v čase, keď EÚ pracuje na novej politike rybného hospodárstva.
<P>
Preto som hlasovala za túto správu.
<SPEAKER ID="353" NAME="Phil Prendergast" AFFILIATION="S&amp;D">
písomne. - Schválenie Dohody o opatreniach prístavných štátov zameraných na prevenciu a odrádzanie od nezákonného, nenahláseného a neregulovaného rybolovu a na jeho odstránenie (dohoda) treba privítať. Dohoda je veľmi dôležitý nástroj pri zabezpečovaní toho, aby bola EÚ dobre vybavená na boj proti nezákonnému, nenahlásenému a neregulovanému (NNN) rybolovu v našich vodách. Írsko a najmä jeho južná časť má prosperujúce rybné hospodárstvo a táto dohoda pomôže bojovať proti rybolovu NNN ako jednej z najvážnejších celosvetových hrozieb pre trvalo udržateľné využívanie živých vodných zdrojov. Je mimoriadne dôležité, aby sa EÚ zapojila do tohto procesu od začiatku a zohrávala aktívnu a konštruktívnu úlohu pri vypracovaní dohody, pretože boj proti rybolovu NNN predstavuje podstatnú súčasť spoločnej politiky rybného hospodárstva.
<SPEAKER ID="353" NAME="Paulo Rangel" LANGUAGE="PT">
Nezákonný, nenahlásený a neregulovaný (NNN) rybolov predstavuje vážnu prekážku pre trvalo udržateľný rozvoj, pretože môže ovplyvniť živé vodné zdroje. Dohoda o opatreniach prístavných štátov zameraných na prevenciu a odrádzanie od nezákonného, nenahláseného a neregulovaného rybolovu a na jeho odstránenie bola uzatvorená pod záštitou Organizácie OSN pre výživu a poľnohospodárstvo (FAO) a vyžaduje si schválenie Európskeho parlamentu, aby bola pre Úniu trvalo záväzná, a preto som hlasoval za uzatvorenie tejto dohody, pretože je hlavným bodom spoločnej politiky rybného hospodárstva.
<SPEAKER ID="354" NAME="Frédérique Ries" LANGUAGE="FR">
Prijatím správy pani Fragovej Estévezovej dnes napoludnie udelil Parlament súhlas s tým, aby Európska únia vstúpila do záväznej dohody na boj proti nezákonnému rybolovu, čím vyjadril aj svoju angažovanosť v oblasti zodpovedného rybolovu. Je vhodné, aby sme si pripomenuli, že nezákonný rybolov stále patrí medzi najväčšie hrozby pre trvalo udržateľné využívanie morských biologických zdrojov a je rovnako veľkou hrozbou ako intenzívny rybolov. Boj proti tomuto druhu rybolovu, ktorý drancuje morské biologické zdroje a ekosystémy, je veľmi dôležitý cieľ Európskej únie. Nedávne vyhlásenie komisárky Damanakiovej o novom systéme kontroly rybolovu, ktorý bude znamenať, že ryby bude možné vysledovať od miesta ich lovu až k spotrebiteľovi, je povzbudzujúce. Zavedenie nového bodového systému (ktorý môže viesť až k pozastaveniu licencie) od 1. januára 2012 je osobitne dôležité. Cieľom tohto systému je zabezpečiť, aby sa závažné porušenie predpisov trestalo rovnako odstrašujúcimi pokutami aspoň vo výške päťnásobku trhovej hodnoty nezákonne ulovených rýb. Tento systém sledovateľnosti spolu s právomocami inšpektorov, pôsobiacich na celom európskom území, kontrolovať a udeľovať sankcie, je veľmi dôležitý nástroj na obmedzenie nezákonného rybolovu.
<SPEAKER ID="355" NAME="Raül Romeva i Rueda" AFFILIATION="Verts/ALE">
písomne. - Nezákonný, nenahlásený a neregulovaný (NNN) rybolov naďalej patrí medzi najvážnejšie celosvetové hrozby pre trvalo udržateľné využívanie živých vodných zdrojov. Boj proti rybolovu NNN je veľmi dôležitou súčasťou spoločnej politiky rybného hospodárstva a EÚ by mala posilniť medzinárodnú spoluprácu v tejto veci aktívnou a konštruktívnou účasťou na prijatí medzinárodného nástroja o opatreniach prístavných štátov.
<P>
EÚ je členom Organizácie OSN pre výživu a poľnohospodárstvo (FAO) a 13 oblastných rybolovných organizácií (ORO). Mechanizmy prístavných štátov prijaté v rámci ORO boli zavedené prostredníctvom právnych predpisov EÚ, ktoré poskytujú aj rozsiahle pravidlá o prístupe plavidiel z tretích krajín k prístavným službám, vykládke a prekládke výrobkov rybolovu v prístavoch EÚ a spolupráci a mechanizmom pomoci medzi EÚ a tretími krajinami.
<SPEAKER ID="356" NAME="Licia Ronzulli" LANGUAGE="IT">
Nezákonný rybolov predstavuje jednu z najvážnejších celosvetových hrozieb pre trvalo udržateľné využívanie živých vodných zdrojov. Boj proti tejto forme využívania predstavuje veľmi dôležitú súčasť spoločnej politiky rybného hospodárstva a EÚ by mala posilniť medzinárodnú spoluprácu v tejto veci aktívnou a konštruktívnou účasťou na schválení medzinárodného nástroja o opatreniach prístavných štátov.
<P>
Organizácia OSN pre výživu a poľnohospodárstvo (FAO) vypracovala v roku 2001 Medzinárodný akčný plán na prevenciu a predchádzanie nezákonnému, nenahlásenému a neregulovanému rybolovu a na jeho odstránenie. Plán zaujal holistický prístup a obsahoval opatrenia, ktoré majú prijať vlajkové, pobrežné a prístavné štáty. Cieľom dokumentu, prijatého dnes, je predchádzať nezákonnému, nenahlásenému a neregulovanému (NNN) rybolovu, odrádzať od neho a odstraňovať ho prostredníctvom zavedenia účinných opatrení prístavných štátov a zaistiť tak dlhodobú ochranu a udržateľné využívanie živých morských zdrojov a morských ekosystémov.
<SPEAKER ID="356" NAME="Daciana Octavia Sârbu" AFFILIATION="S&amp;D">
písomne. - Opatrenia prístavných štátov sú dôležitým nástrojom v boji proti nezákonnému, nenahlásenému a neregulovanému (NNN) rybolovu. Rybolov NNN je medzinárodnou trestnou činnosťou, ktorá poškodzuje naše morské ekosystémy, ohrozuje našu potravinovú bezpečnosť a ničí živobytie pracovníkov zákonného rybného hospodárstva. Ale naše opatrenia proti rybolovu NNN musia zahŕňať nielen opatrenia prístavných štátov, ale musíme aj bojovať za ukončenie používania takzvanej výhodnej vlajky, čo často plavidlám umožňuje pôsobiť nezákonne a beztrestne. Globálny register rybárskych plavidiel by mal byť tiež dôležitým krokom, ako aj vysledovateľnosť produktov rybolovu.
<SPEAKER ID="356" NAME="Nuno Teixeira" LANGUAGE="PT">
Prevencia a odrádzanie od nezákonného, nenahláseného a neregulovaného rybolovu a jeho odstránenie je základnou prioritou pre úspech spoločnej politiky rybného hospodárstva. Cieľom dohody je predchádzať rybolovu NNN, odrádzať od neho a odstraňovať ho prostredníctvom vykonávania účinných opatrení prístavných štátov a zaistiť tak dlhodobú ochranu a udržateľné využívanie živých morských zdrojov a morských ekosystémov. Rybolov NNN naďalej patrí medzi najvážnejšie celosvetové hrozby pre trvalo udržateľné využívanie živých vodných zdrojov a EÚ zohrala aktívnu a konštruktívnu úlohu pri príprave súčasného návrhu dohody.
<P>
Prostredníctvom postupu, ktorý poskytuje medzinárodný nástroj týkajúci sa opatrení prístavných štátov, odmietnu zmluvné strany vstup do svojich prístavov, ak budú mať dostatočné dôkazy o tom, že loď, ktorá chce vstúpiť do prístavu, bola zapojená do rybolovu NNN alebo podobných činností. Vzhľadom na tieto úvahy považujem uvedenú dohodu za dôležitý príspevok k súčasnému medzinárodnému boju proti rybolovu NNN a hlasujem za jej prijatie.
<SPEAKER ID="356" NAME="Viktor Uspaskich" LANGUAGE="LT">
Hoci Litva je malá krajina, odvetvie rybolovu zohráva dôležitú hospodársku a spoločenskú úlohu pre malé spoločenstvá v našej krajine. Nezákonný, nenahlásený a neregulovaný (NNN) rybolov predstavuje hlavnú hrozbu pre trvalú udržateľnosť rybolovu v Litve. Populácia rýb sa znižuje, morské životné prostredie sa ničí a čestní rybári sa dostávajú do nepríjemnej situácie. Len v Baltskom mori je ohrozených 3 800 pracovných miest z dôvodu nezákonného, nenahláseného a neregulovaného (NNN) rybolovu. Nenahlásený rybolov stojí podľa ekologickej organizácie Pew Environment Group litovských rybárov každoročne viac než 1,1 milióna EUR. To je vzhľadom na veľkosť našej krajiny a skutočnosť, že tieto problémy by sa mohli vyriešiť, obrovská suma peňazí. Neregulovaný rybolov je osobitne deštruktívny pre lov tresky v Baltskom mori, ktorej populácia je už teraz v zlom stave. Treska je najhodnotnejšia ryba v Baltskom mori a väčšina litovských rybárov závisí od populácie tresky. Naši rybári loviaci tresky však čelia nezákonnému, nenahlásenému a neregulovanému výlovu, ktorý o 40 % presahuje oficiálny výlov. Ak by sa nezákonný, nenahlásený a neregulovaný rybolov zastavil, lov tresky v Baltskom mori by sa mohol zotaviť. Aby sa tak však stalo, musíme zaplátať medzery umožňujúce nezákonným prevádzkovateľom profitovať zo svojej činnosti. Voči páchateľom musíme zaviesť prísnejšie pokuty.
<SPEAKER ID="357" NAME="Luís Paulo Alves" LANGUAGE="PT">
Milióny Európanov využívajú právo obchodovať na vnútornom trhu EÚ a žiť, pracovať a cestovať v rámci EÚ. Európska únia má právne predpisy, ktoré umožňujú cezhraničné konanie a vzájomné uznávanie rozsudkov vnútroštátnych súdov. Vyhlásenie rozsudku je však iba jedna časť postupu: občania a spoločnosti musia mať právo na zabezpečenie toho, že tieto rozsudky sa budú účinne vykonávať. Nevyhnutnou súčasťou účinného výkonu rozsudkov je to, aby súdy mohli na základe dočasného opatrenia konať rýchlo s cieľom zverejniť a zmraziť aktíva dlžníka. Bez takéhoto opatrenia sa môžu nepoctiví obchodníci a iní dlžníci zodpovednosti vyhnúť jednoduchým presunutím svojich aktív do pôsobnosti iného súdu, čím by sa veriteľovi znemožnil účinný výkon rozsudku na jednotnom trhu. Občan alebo malý podnik vynaloží finančné prostriedky a čas na dosiahnutie rozsudku len preto, aby sa neskôr musel obrátiť na súd iného členského štátu bez záruky na úspech alebo spravodlivosť. Táto správa teda poukazuje na potrebu účinného režimu zmrazovania a zverejňovania aktív dlžníkov, preto za ňu hlasujem.
<SPEAKER ID="358" NAME="Alfredo Antoniozzi" LANGUAGE="IT">
Vnútorný trh je nepochybne najdôležitejším nástrojom, ktorý má Európska únia na podporu rastu po prekonaní nedávnej finančnej krízy. Milióny občanov a podnikov využívajúcich výhody vnútorného trhu musia mať možnosť uplatňovať svoje práva a slobodne cestovať, pracovať a žiť kdekoľvek v Európe. Preto musia mať tiež prístup k účinným opravným prostriedkom, ak chcú vymáhať pohľadávku od iného občana alebo podniku, ktorý ohrozuje tieto práva.
<P>
V súčasnosti má Európska únia k dispozícii nástroje, ktoré umožňujú cezhraničné konanie a vzájomné uznávanie rozsudkov vnútroštátnych súdov. Stále však chýba právo na výkon rozsudkov. Zavedenie účinného systému na zverejňovanie a zmrazovanie aktív dlžníkov a posilnenie spolupráce medzi donucovacími orgánmi v členských štátoch sú najlepšími spôsobmi, ako zaplniť tieto medzery. Hlasoval som preto za správu pani McCarthyovej.
<SPEAKER ID="359" NAME="Raffaele Baldassarre" LANGUAGE="IT">
Nevyhnutnou súčasťou účinného výkonu rozsudkov je to, aby súdy mohli na základe dočasného opatrenia konať rýchlo s cieľom zverejniť a zmraziť aktíva dlžníka. Bez takéhoto opatrenia sa môžu nepoctiví obchodníci a iní dlžníci vyhnúť zodpovednosti jednoduchým presunutím svojich aktív do pôsobnosti iného súdu, čím by sa veriteľovi znemožnil účinný výkon rozsudku na jednotnom trhu.
<P>
Preto musíme zaviesť skutočný 28. systém, čím mám na mysli doplnkový autonómny európsky ochranný mechanizmus, ktorý by pôsobil v súčinnosti s mechanizmami zavedenými v rámci vnútroštátnych súdov. Toto preventívne opatrenie bude mať tiež odstrašujúci účinok proti oneskoreným platbám a bude vynucovať zverejnenie aktív v cezhraničných prípadoch.
<SPEAKER ID="360" NAME="Sebastian Valentin Bodu" LANGUAGE="RO">
Táto správa je dôležitá z hľadiska rozšírenia jednotného trhu na oblasť cezhraničného zálohového financovania. V súčasnosti je táto činnosť čiastočne zablokovaná z dôvodu neochoty veriteľov v jednom členskom štáte poskytovať úvery dlžníkom žijúcim v inom členskom štáte. Jedným z konkrétnych príkladov je prípad, keď si chce osoba s bydliskom v jednom členskom štáte zobrať hypotéku v banke v inom členskom štáte. V súčasnosti takáto transakcia nie je možná, čo znamená, že spotrebitelia v podstate nemajú právo nakupovať produkty (v tomto prípade bankové služby) v ktoromkoľvek členskom štáte EÚ. Dôvodom, prečo banky odmietajú poskytovať hypotéky osobám iným, než sú osoby s bydliskom v rovnakom členskom štáte (dokonca aj vtedy, ak je daná banka nadnárodnou spoločnosťou a prostredníctvom dcérskych spoločností alebo pobočiek je zastúpená v mnohých ďalších členských štátoch), je ten, že v prípade nesplácania úveru je banka povinná pri nútenej exekúcii postupovať v súlade s lex rei sitae (právnymi predpismi štátu, v ktorom sa nachádza nehnuteľnosť, na ktorú bola bankou poskytnutá hypotéka) a nie podľa právnych predpisov štátu, v ktorom má veriteľ sídlo. Ak sa zavedie 28. režim, tak ako to navrhuje táto správa, uľahčí to vykonávanie cezhraničných úverových transakcií.
<SPEAKER ID="360" NAME="Philippe Boulland" LANGUAGE="FR">
Miera úspešnosti vymáhania nesplatených pohľadávok je mimoriadne nízka. Presun aktív dlžníka do inej krajiny predstavuje pre mnohých veriteľov veľký problém.
<P>
Nariadenie, ktoré by zaviedlo samostatné opravné prostriedky umožňujúce využitie príkazu na dočasné opatrenia pred konaním vo veci samej, počas neho a po jeho skončení, bude pre európskych občanov znamenať značné zlepšenie v boji s týmito nečestnými dlžníkmi.
<P>
Väčšina európskych občanov sú zamestnanci a v tomto období hospodárskej krízy sa príliš často ocitajú zatiahnutí do konkurzného konania po tom, čo spoločnosti, pre ktoré pracujú, skrachujú.
<P>
Ako tieňový spravodajca návrhu stanoviska pani Girlingovej ku konkurznému konaniu som považoval za potrebné, aby zamestnanci získali väčšiu právnu ochranu a istotu, ktoré by mali byť zharmonizované, a predovšetkým aby mali k dispozícii účinné opravné prostriedky.
<P>
Navrhujem, aby v prípade začatia konkurzného konania voči zamestnávateľovi, ktorý je zadlžený, mohol konkurzný správca v rámci šesťmesačného obdobia vydať príkaz na ochranu aktív so spätnou účinnosťou vtedy, keď spoločnosť podnikne kroky na presun svojich finančných prostriedkov.
<SPEAKER ID="361" NAME="Jan Březina" LANGUAGE="CS">
Súhlasím s tým, že európsky príkaz na ochranu aktív (EOPA) a európsky príkaz na zverejnenie aktív (EODA) by mali byť nezávislé opravné prostriedky, ktoré budú dopĺňať prostriedky dostupné v rámci vnútroštátnych právnych predpisov, a mali by sa uplatňovať iba v cezhraničných prípadoch. Európsky príkaz na ochranu aktív by sa mal vydávať výhradne na základe rozhodnutia vnútroštátneho súdu. Dôkazné bremeno by mal tiež niesť navrhovateľ, ktorý by mal predložiť riadne dôkazy o právnej prijateľnosti (fumus boni juris) a naliehavosti (periculum in mora) prípadu. Tieto kritériá by mali posudzovať vnútroštátne súdy na základe existujúcej judikatúry Európskeho súdneho dvora. Účinok európskeho príkazu na ochranu aktív by sa mal týkať iba zmrazenia bankových účtov a dočasného zmrazenia bankových vkladov a nemala by sa ním veriteľom priznávať žiadna forma vlastníckych práv na aktíva dlžníka. Ďalej by sa malo uvažovať o tom, či by sa príkaz mohol vzťahovať na iné druhy aktív, ako napríklad na nehnuteľný majetok alebo budúci majetok (čoskoro splatná pohľadávka alebo dedičstvo).
<SPEAKER ID="361" NAME="Cristian Silviu Buşoi" LANGUAGE="RO">
Veľký počet spoločností v EÚ vykonáva svoje obchodné činnosti v rámci vnútorného trhu, zatiaľ čo európski občania využívajú právo slobodne sa usadiť, pracovať a cestovať v rámci celej EÚ. Ako sme upozornili aj počas diskusie o Akte o jednotnom trhu, ktorého cieľom je prehĺbenie vnútorného trhu a podpora cezhraničných transakcií vrátane elektronického obchodu, potrebujeme zaručiť možnosť vymáhania cezhraničných pohľadávok. Plne podporujem myšlienku v tejto správe, ktorá požaduje od Komisie, aby navrhla účinnejšie nástroje na vykonávanie právnych predpisov, ktoré by doplnili už existujúce nástroje uplatňované pri cezhraničnom vymáhaní pohľadávok, ako sú nariadenie Brusel I alebo konanie vo veciach s nízkou hodnotou sporu. Súdy by mali mať k dispozícii potrebné nástroje, aby mohli konať rýchlo a zmraziť aktíva dlžníka alebo údajného dlžníka, nie však za akýchkoľvek okolností. Musíme dosiahnuť rovnováhu medzi ochranou veriteľov a ochranou práv dlžníkov, aby sme sa vyhli arbitrážnej situácii.
<P>
Možnosť získania európskeho príkazu na ochranu aktív bez upozornenia a bez predchádzajúceho vypočutia príslušnej strany je porušením práv dlžníka a je v rozpore so súčasnou judikatúrou Súdneho dvora Európskej únie. Správa teda nezabezpečuje potrebnú rovnováhu, keďže je nevyhnutné lepšie chrániť práva dlžníkov.
<SPEAKER ID="361" NAME="Alain Cadec" LANGUAGE="FR">
Hlasoval som za správu pani McCarthyovej, ktorá od Komisie požaduje, aby navrhla európsky príkaz na ochranu aktív a európsky príkaz na zverejnenie aktív. Oba nástroje by mali byť samostatnými opravnými prostriedkami, ktoré by dopĺňali nástroje zakotvené vo vnútroštátnych právnych predpisoch.
<SPEAKER ID="361" NAME="Maria Da Graça Carvalho" LANGUAGE="PT">
Je potrebné vytvoriť účinný systém, ktorý by v situáciách, keď dochádza k neplateniu pohľadávok medzi dvoma subjektmi, ktorých aktíva sa nachádzajú v rôznych krajinách, umožnil potrestanie príslušných subjektov a predchádzal by neplateniu pohľadávok, pretože v opačnom prípade by voľný pohyb osôb, tovarov, služieb a kapitálu v rámci EÚ ohrozil právnu istotu európskych občanov. Vítam teda a schvaľujem odporúčania pre Komisiu o navrhovaných opatreniach týkajúcich sa zmrazovania a zverejňovania aktív dlžníkov v cezhraničných prípadoch.
<SPEAKER ID="361" NAME="Marielle De Sarnez" LANGUAGE="FR">
Oneskorené platby a nesplatené pohľadávky poškodzujú tak podniky, ako aj spotrebiteľov. Dokonca aj vtedy, keď súdy vydajú rozhodnutie, je v praxi pre veriteľov často vymáhanie dlhov zložité, ak nie sú dostupné informácie o mieste pobytu dlžníka a o jeho aktívach. Je to ešte zložitejšie, ak má dlžník bydlisko v inom členskom štáte. V súčasnosti je počet úspešne vymožených cezhraničných pohľadávok mimoriadne nízky a náklady na cezhraničné vymáhanie pohľadávok môžu byť neúnosne vysoké a môžu odradiť zainteresované strany od začatia súdneho konania. Nadišiel čas, aby sa postup vymáhania pohľadávok zjednodušil a urýchlil. Komisia musí navrhnúť nové právne predpisy týkajúce sa zmrazenia a transparentnosti aktív dlžníkov s cieľom zlepšiť vymáhanie pohľadávok v rámci Európskej únie a tým účinnejšie chrániť spotrebiteľov a podporiť obchod medzi členskými štátmi.
<SPEAKER ID="362" NAME="Edite Estrela" LANGUAGE="PT">
Hlasovala som za túto správu, pretože predkladá rad opatrení, ktoré pomôžu zabrániť tomu, aby nepoctiví obchodníci a iní dlžníci unikali pred zodpovednosťou presunutím svojich aktív do pôsobnosti iného súdu, čím by sa veriteľovi znemožnil účinný výkon rozsudku na jednotnom trhu.
<SPEAKER ID="362" NAME="Diogo Feio" LANGUAGE="PT">
V čase prijímania Štokholmského programu bola Komisia požiadaná, aby predložila konkrétne návrhy na vytvorenie jednoduchého a autonómneho európskeho systému na zablokovanie bankových účtov a dočasné zmrazenie bankových vkladov. Platné európske právne predpisy umožňujú cezhraničné vymáhanie pohľadávok a vzájomné uznávanie rozsudkov vnútroštátnych súdov, ale stále nedokážu zaistiť účinné vykonávanie týchto súdnych rozhodnutí.
<P>
Po tom, čo Parlament prijal niekoľko uznesení podporujúcich túto myšlienku, spravodajkyňa v tejto iniciatívnej správe žiada Komisiu, aby zaviedla dva nástroje - európsky príkaz na ochranu aktív (EOPA) a európsky príkaz na zverejnenie aktív (EODA) -, ktoré sa majú uplatňovať vo vnútroštátnych právnych predpisoch a majú sa vzťahovať iba na cezhraničné prípady. Cieľom týchto nástrojov je zaistiť rýchle vykonávanie opatrení súdmi, čím sa umožní zmrazovanie aktív dlžníkov a zamedzenie ich presunu alebo prevodu.
<P>
Blahoželám teda pani spravodajkyni a verím, že tieto opatrenia sú potrebné, pretože zaistia väčšiu právnu istotu a bezpečnosť a budú tiež presadzovať lepšie fungovanie vnútorného trhu.
<SPEAKER ID="362" NAME="José Manuel Fernandes" LANGUAGE="PT">
Oportunizmus a nenásytnosť niektorých ľudí a podnikateľov vedie k tomu, že využívajú slobodu pohybu osôb a tovarov v rámci Európskej únie na to, aby poškodili tretie strany. Napriek platným nariadeniam, ako sú nariadenie Brusel I, európsky exekučný titul, európske konanie vo veciach s nízkou hodnotou sporu a konanie o platobnom rozkaze, nie vždy je možné - a určite nie rýchlo - dosiahnuť účinný výkon rozsudku na jednotnom trhu. Táto správa obsahujúca súbor odporúčaní pre Európsku komisiu týkajúcich sa predložených návrhov na zmrazovanie a zverejňovanie aktív dlžníkov v cezhraničných prípadoch má moju plnú podporu a dúfam, že v júni budeme mať konkrétny návrh opatrení, ktoré sa v tejto súvislosti majú prijať.
<SPEAKER ID="363" NAME="João Ferreira" LANGUAGE="PT">
Uznávame potrebu chrániť práva spotrebiteľov na vnútornom trhu EÚ, najmä práva tých najzraniteľnejších osôb. Európska únia má už teraz platné právne predpisy umožňujúce cezhraničné vymáhanie pohľadávok a vzájomné uznávanie rozsudkov vnútroštátnych súdov vrátane nariadenia Brusel I, európskeho exekučného titulu, európskeho konania vo veciach s nízkou hodnotou sporu a konania o platobnom rozkaze. Získanie rozsudku je však iba jedna časť postupu. Cieľom tejto správy je to, aby mali občania a podniky právo na účinný výkon týchto rozsudkov.
<P>
Nevyhnutnou súčasťou účinného výkonu rozsudkov je to, aby súdy mohli na základe dočasného opatrenia konať rýchlo s cieľom zverejniť a zmraziť aktíva dlžníka. Potrebujeme toto opatrenie, aby sme zaručili práva jednotlivcov a malých a stredných podnikov. To, samozrejme, nemení nič na našom nesúhlase a našich výhradách voči základným aspektom jednotného trhu, jeho charakteru, cieľom a dosahu.
<SPEAKER ID="364" NAME="Ilda Figueiredo" LANGUAGE="PT">
Na vnútornom trhu vytvorenom Európskou úniou je stále viac nutné obhajovať práva spotrebiteľov, najmä tých, ktorí nemajú dostatok prostriedkov.
<P>
Európska únia má platné právne predpisy umožňujúce cezhraničné vymáhanie pohľadávok a vzájomné uznávanie rozsudkov vnútroštátnych súdov vrátane nariadenia Brusel I, európskeho exekučného titulu, európskeho konania vo veciach s nízkou hodnotou sporu a konania o platobnom rozkaze. Získanie rozsudku je však iba jedna časť postupu.
<P>
Cieľom spravodajkyne v tejto správe je to, aby mali občania a podniky právo na účinný výkon týchto rozsudkov. Nevyhnutnou súčasťou účinného výkonu rozsudkov je to, aby súdy mohli na základe dočasného opatrenia konať rýchlo s cieľom zverejniť a zmraziť aktíva dlžníka.
<P>
Bez takéhoto opatrenia sa môžu nepoctiví obchodníci a iní dlžníci vyhnúť zodpovednosti jednoduchým presunutím svojich aktív do pôsobnosti iného súdu, čím by sa veriteľovi znemožnil účinný výkon rozsudku na jednotnom trhu.
<P>
Jednotlivec alebo malý podnik vynaloží finančné prostriedky a čas na dosiahnutie rozsudku len preto, aby sa neskôr musel obrátiť na súd iného členského štátu bez záruky na úspech alebo spravodlivosť.
<SPEAKER ID="364" NAME="Juozas Imbrasas" LANGUAGE="LT">
Hlasoval som za tento dokument, pretože Európska únia má platné právne predpisy umožňujúce cezhraničné vymáhanie pohľadávok a vzájomné uznávanie rozsudkov vnútroštátnych súdov vrátane nariadenia Brusel I, európskeho exekučného titulu, konania vo veciach s nízkou hodnotou sporu a konania o platobnom rozkaze. Vyhlásenie rozsudku je však iba jedna časť postupu; občania a podniky musia mať právo na účinný výkon týchto rozsudkov. Nevyhnutnou súčasťou účinného výkonu rozsudkov je to, aby súdy mohli na základe dočasného opatrenia konať rýchlo s cieľom zverejniť a zmraziť aktíva dlžníka. Bez takéhoto opatrenia sa môžu nepoctiví obchodníci a iní dlžníci vyhnúť zodpovednosti jednoduchým presunutím svojich aktív do pôsobnosti iného súdu, čím by sa veriteľovi znemožnil účinný výkon rozsudku na jednotnom trhu. Európske inštitúcie upozorňujú na potrebu účinného režimu zmrazovania a zverejňovania aktív dlžníkov.
<SPEAKER ID="365" NAME="Edvard Kožušník" LANGUAGE="CS">
Osobne som za to, aby sa európsky príkaz na ochranu aktív a európsky príkaz na zverejnenie aktív stali súčasťou právnych predpisov EÚ. Platí to najmä s ohľadom na vývoj právnych predpisov za posledné roky, keď boli do právnych predpisov Únie zapracované opatrenia ako európsky exekučný titul, konanie vo veciach s nízkou hodnotou sporu a európsky platobný rozkaz, pretože tieto opatrenia sa nemôžu riadne vykonávať bez zavedenia európskeho príkazu na ochranu aktív a európskeho príkazu na zverejnenie aktív.
<P>
Hoci podporujem výzvu Komisii, aby predložila návrh na legislatívnu úpravu oboch týchto opatrení, neznamená to, že návrh Komisie automaticky podporím. Pri posudzovaní tohto návrhu budem klásť dôraz predovšetkým na jeho konkrétnu podobu s dôrazom na jeho výlučné využívanie pri cezhraničných prípadoch, súdnu právomoc pre výkon týchto opatrení a tiež obmedzenie výkonu týchto opatrení len na prípady, keď je to absolútne nevyhnutné.
<SPEAKER ID="366" NAME="David Martin" AFFILIATION="S&amp;D">
písomne. - Vítam túto správu, ktorá by mala pomôcť obetiam podvodov, ak na jej základe bude Komisia konať. Súčasná právna úprava chráni podvodníka, zatiaľ čo obeť sa musí predierať množstvom administratívy a prechádzať nákladným súdnym konaním. Tieto návrhy by zmenili túto nespravodlivú situáciu a dali by obetiam väčšiu šancu na získanie ich peňazí.
<SPEAKER ID="367" NAME="Jean-Luc Mélenchon" LANGUAGE="FR">
Táto správa sa zaoberá problémom záruk pre banky týkajúcich sa splácania dlhov. Banky profitujú zo zvýhodnených úrokových sadzieb, ktoré im zaručujú zisky. Naďalej však stanovujú neúmerne vysoké sadzby pri požičiavaní štátom a občanom. Je naliehavo potrebné zachrániť občanov a štáty, ktorí sú obeťami bánk, a nie naopak.
<P>
Budem hlasovať proti tejto správe.
<SPEAKER ID="367" NAME="Willy Meyer" LANGUAGE="ES">
V súčasnom kontexte európskeho vnútorného trhu je čoraz dôležitejšie brániť práva spotrebiteľov, najmä tých menej majetných. Európske právne predpisy umožňujú cezhraničné konanie, ako aj vzájomné uznávanie rozhodnutí vnútroštátnych súdov, no súčasný postup cezhraničného vymáhania pohľadávok je namáhavý a neúnosne nákladný. Cieľom správy s odporúčaniami k navrhovaným predbežným opatreniam na zmrazovanie a zverejňovanie aktív dlžníkov v cezhraničných prípadoch je, aby mali európski občania a podniky právo aj na výkon týchto rozhodnutí. Neexistencia takéhoto druhu opatrenia vysiela nespolupracujúcim dlžníkom signál o beztrestnosti a umožňuje nepoctivým obchodníkom vyhýbať sa zodpovednosti, pretože môžu jednoducho presunúť svoje aktíva do pôsobnosti iného súdu a zabrániť tak výkonu rozsudku. To núti občanov obrátiť sa na súd iného členského štátu bez záruky toho, že tento nákladný proces bude mať priaznivý výsledok. Nemohol som preto hlasovať proti tejto správe, ktorá navrhuje opatrenia zamerané na ochranu týchto práv.
<SPEAKER ID="368" NAME="Georgios Papanikolaou" LANGUAGE="EL">
Slobodný obchod a hladké fungovanie vnútorného trhu EÚ sa spájajú s právami a povinnosťami. Jedným zo základných práv občanov je právo na vhodný opravný prostriedok v prípade, že chcú vymáhať pohľadávku od jednotlivca alebo spoločnosti, ktorí mu spôsobili stratu.
<P>
Okrem toho sa musí zabezpečiť rýchly výkon rozsudkov, aby jednotlivci alebo spoločnosti zodpovední za spôsobenú škodu, ktorí sú povinní ju nahradiť, nemali možnosť vyhýbať sa zodpovednosti tým, že jednoducho presunú svoje aktíva do pôsobnosti iného súdu, čím by sa znemožnil účinný výkon rozsudku voči dlžníkovi na jednotnom trhu. Táto praktická a pritom veľmi dôležitá medzera v právnych predpisoch je identifikovaná v iniciatívnej správe, za ktorú som hlasoval.
<SPEAKER ID="368" NAME="Maria do Céu Patrão Neves" LANGUAGE="PT">
Najdôležitejším nástrojom, ktorý má EÚ na podporu rastu počas vrcholiacej finančnej krízy, je jej vnútorný trh. V súčasnej dobe právne predpisy EÚ nie sú účinne uplatňované, a to najmä v oblasti civilnej justície. Súčasná miera splácania cezhraničných pohľadávok je skutočne veľmi nízka, a to tak v prípade aktív súkromných osôb, ako aj podnikov. Práve táto skutočnosť odrádza od cezhraničného obchodu tým, že vysiela signál o beztrestnosti dlžníkov, a poškodzuje hospodársku výkonnosť EÚ. Náklady na cezhraničné vyrovnanie dlhov sú v súčasnosti pre veriteľov naozaj neúmerne vysoké v prípade, že dlžník má aktíva v inom členskom štáte. To bráni správnemu fungovaniu vnútorného trhu. Opatrenia Európskej únie sú nevyhnutné, aby sa skončila táto situácia a aby občania EÚ mohli využiť účinný opravný prostriedok v prípade, že chcú vymáhať pohľadávku od iného občana alebo spoločnosti; sú potrebné opatrenia, ktoré zjednodušia a urýchlia tento proces platieb. Hlasovala som preto za túto správu, v ktorej Európsky parlament žiada Komisiu, aby predložila legislatívne návrhy opatrení na zmrazovanie a zverejňovanie aktív dlžníkov a údajných dlžníkov v cezhraničných prípadoch.
<SPEAKER ID="368" NAME="Paulo Rangel" LANGUAGE="PT">
Pre vytvorenie jednotného trhu je nutné, aby zúčastnené strany mali k dispozícii potrebné mechanizmy, ktoré umožnia vyrovnanie ich dlhov v rámci celej Únie. Táto myšlienka viedla napríklad k prijatiu nariadenia Brusel I s cieľom zaviesť jednotný systém pre uznávanie rozsudkov v rámci EÚ. Stále je však pre veriteľa nesmierne zložité vymáhať dlh, ak sa aktíva dlžníka nachádzajú v niekoľkých členských štátoch, čo - nie je na škodu zopakovať to - spôsobuje vážne problémy pri zavádzaní skutočného jednotného trhu. Európsky príkaz na ochranu aktív (EOPA) a európsky príkaz na zverejnenie aktív (EODA) sa môžu ukázať ako vhodné nástroje na splnenie tejto požiadavky. Preto som hlasoval za túto správu.
<SPEAKER ID="369" NAME="Evelyn Regner" LANGUAGE="DE">
Hlasovala som za správu, pretože milióny občanov na európskom vnútornom trhu potrebujú účinné právne prostriedky pri vymáhaní svojich pohľadávok od iných občanov alebo od podnikov. Nemali by sme dovoliť, aby ľudia, ktorí využívajú svoje právo žiť, pracovať a cestovať v rámci EÚ, sa v budúcnosti stávali obeťami bezohľadných nepoctivých obchodníkov a iných dlžníkov, ktorí sa vyhýbajú zodpovednosti tým, že jednoducho presunú svoje aktíva do inej krajiny. V takýchto prípadoch je veriteľom odmietnutý výkon rozsudku na vnútornom trhu, v dôsledku čoho občania alebo malé podniky strácajú peniaze a čas, pretože po tom, ako sa začne súdne konanie, sú odkázaní na súdy iných členských štátov. Navyše na zaručenie účinného výkonu rozsudkov je potrebné, aby súdy mohli nariadiť zverejnenie a zmrazenie aktív dlžníka v rámci opatrení, ktoré poskytnú dočasnú právnu ochranu.
<P>
Súčasná právna úprava v Európskej únii, ktorá umožňuje vzájomné uznávanie rozsudkov vnútroštátnych súdov a cezhraničné vymáhanie pohľadávok, nie je dostačujúca. Občania a podniky musia mať tiež právo na účinný výkon týchto rozsudkov. Táto správa znamená významný krok v boji proti podvodníkom a v prospech občanov a podnikov na európskom vnútornom trhu.
<SPEAKER ID="370" NAME="Raül Romeva i Rueda" AFFILIATION="Verts/ALE">
písomne. - Milióny podnikov využívajú právo obchodovať na vnútornom trhu EÚ. Milióny občanov využívajú právo žiť, pracovať a cestovať v rámci celej EÚ. Je nevyhnutné, aby mali občania na vnútornom trhu prístup k účinným opravným prostriedkom v prípade, že chcú vymáhať pohľadávku od iného občana alebo podniku.
<P>
Európska únia má platné právne predpisy umožňujúce cezhraničné vymáhanie pohľadávok a vzájomné uznávanie rozsudkov vnútroštátnych súdov vrátane nariadenia Brusel I, európskeho exekučného titulu, konania vo veciach s nízkou hodnotou sporu a konania o platobnom rozkaze. Vyhlásenie rozsudku je však iba jedna časť postupu; občania a podniky musia mať právo na účinný výkon týchto rozsudkov. Nevyhnutnou súčasťou účinného výkonu rozsudkov je to, aby súdy mohli na základe dočasného opatrenia konať rýchlo s cieľom zverejniť a zmraziť aktíva dlžníka.
<SPEAKER ID="371" NAME="Licia Ronzulli" LANGUAGE="IT">
Milióny podnikov pôsobia na vnútornom trhu Európskej únie a milióny občanov využívajú právo žiť, pracovať a cestovať vo všetkých členských štátoch. Je preto nevyhnutné, aby mali občania na vnútornom trhu prístup k potrebným a účinným opravným prostriedkom v prípade, že chcú vymáhať pohľadávku od iného občana alebo podniku.
<P>
V súčasnosti má Európska únia platné právne predpisy, ktoré umožňujú cezhraničné konanie a vzájomné uznávanie rozsudkov vnútroštátnych súdov. Získanie rozsudku je však často iba jedna časť postupu. Viac ako 500 miliónov európskych občanov a ich podniky musia mať právo na účinný výkon rozsudkov. Nevyhnutnou súčasťou účinného výkonu rozsudkov je to, aby súdy mohli na základe dočasného opatrenia konať okamžite s cieľom zverejniť a zmraziť aktíva dlžníka. Cieľom správy, ktorú sme dnes prijali, je vyzvať Komisiu, aby rýchlo predložila návrhy na predbežné opatrenia na zmrazovanie a zverejňovanie aktív dlžníkov v cezhraničných sporoch.
<SPEAKER ID="371" NAME="Catherine Stihler" AFFILIATION="S&amp;D">
písomne. - Podporujem túto iniciatívnu správu, pretože podporuje vytvorenie európskeho príkazu na ochranu aktív a európskeho príkazu na zverejnenie aktív.
<SPEAKER ID="372" NAME="Luís Paulo Alves" LANGUAGE="PT">
Hlasujem za tento návrh, pretože súhlasím s postupmi udeľovania absolutória a s primeranými rozpočtovými prostriedkami, ktoré sú navrhnuté pre každý riadok.
<SPEAKER ID="373" NAME="Bastiaan Belder" LANGUAGE="NL">
Nemôžem podporiť udelenie absolutória Európskej komisii, ani iným inštitúciám a orgánom. Najdôležitejším dôvodom pre moje rozhodnutie je to, že percento chýb je stále príliš vysoké. Správa pána spravodajcu Chatzimarkakisa týkajúca sa Európskej komisie vynikajúco definuje problematické oblasti. Výbor pre kontrolu rozpočtu však nedospel k záveru, že udelenie absolutória by sa malo odložiť, napriek tomu, že práve tento nástroj by sme mali využívať na vyvíjanie nátlaku na Európsku komisiu a členské štáty s cieľom dosiahnuť zlepšenia. Napríklad národné vyhlásenia o vierohodnosti pomáhajú zlepšiť spoločné hospodárenie a to zahŕňa aj štrukturálne fondy.
<P>
Množstvo komplikovaných pravidiel spojených so štrukturálnymi fondmi a výskumnými grantmi predstavuje ďalší veľký problém. Z tohto dôvodu som predložil pozmeňujúci a doplňujúci návrh k správe pána Garrigu Polleda z Osobitného výboru pre politické výzvy a rozpočtové prostriedky trvalo udržateľnej Európskej únie po roku 2013. V tomto pozmeňujúcom a doplňujúcom návrhu žiadam, aby Európska komisia zabezpečila, aby každý návrh sprevádzalo hodnotenie vplyvu. Hodnotenie vplyvu musí vykonať nezávislý orgán, nie samotná Európska komisia. Na záver chcem dodať, že zníženie regulačnej záťaže a národné vyhlásenia o vierohodnosti by mali viesť k zníženiu počtu chýb vo finančnom hospodárení. Udelením absolutória Európsky parlament zahadzuje najdôležitejší nástroj, ktorý mal kedy k dispozícii. Správa pána Chatzimarkakisa si zaslúžila lepší osud.
<SPEAKER ID="373" NAME="Lara Comi" LANGUAGE="IT">
Hlasovala som za udelenie absolutória Európskej komisii za rok 2009, pretože napriek problémom pri hospodárení s týmito finančnými prostriedkami výsledok, ktorý predložil Dvor audítorov, preukázal objektívne zlepšenia. Väčšia transparentnosť auditu a zlepšená výkonnosť všetkých tých, ktorí hospodária s finančnými prostriedkami Európskej únie, sú dva hlavné dôvody, ktoré ma viedli k tomu, že som podporila udelenie absolutória.
<SPEAKER ID="373" NAME="Marielle De Sarnez" LANGUAGE="FR">
Hlasovanie o udelení absolutória Komisii za rozpočtový rok 2009 sa odohráva vo veľmi významnom politickom období, keďže rokovania o budúcom viacročnom finančnom rámci budú poznačené revíziou nariadenia o rozpočtových pravidlách. Bola to teda príležitosť na to, aby Parlament dodal nový impulz a energiu postupu, ktorý sa nie vždy berie vážne. Parlament schválil rozpočtové výdavky Komisie za rok 2009, pričom dostal záruky zamerané na presun väčšej zodpovednosti na členské štáty a na zlepšenie kontroly výdavkov Únie vnútroštátnymi orgánmi. Musí sa zaviesť účinnejšie hospodárenie a kontrolné systémy. V budúcnosti budú musieť vnútroštátne politické orgány podpísať národné vyhlásenia o hospodárení a budú teda niesť zodpovednosť za to, akým spôsobom sa vynaložili prostriedky Únie v ich krajinách. Finančná kríza, ktorá momentálne otriasa Európou, má tiež vplyv na rozpočet EÚ. Nemôžeme tolerovať žiadny škandál alebo zlé hospodárenie s výdavkami.
<SPEAKER ID="373" NAME="Göran Färm, Anna Hedh, Olle Ludvigsson, Marita Ulvskog a Åsa Westlund" LANGUAGE="SV">
My švédski sociálni demokrati sme sa rozhodli udeliť Komisii absolutórium za rozpočtový rok 2009.
<P>
Rozhodli sme sa však nepodporiť odseky týkajúce sa služobného poriadku EÚ. Sme presvedčení, že zamestnanci Komisie môžu potrebovať dodatočné dni na cestovanie - niektorí môžu cestovať na veľké vzdialenosti a môžu potrebovať niekoľkokrát prestupovať v rámci leteckých spojov alebo iných druhov dopravy. Okrem toho zmeny služobného poriadku EÚ sa môžu robiť iba v rámci spolurozhodovacieho postupu medzi Parlamentom a Radou. Preto postup udeľovania absolutória nie je vhodným miestom na riešenie týchto otázok. Reformou služobného poriadku sa bude neskôr zaoberať Výbor Európskeho parlamentu pre právne veci.
<SPEAKER ID="373" NAME="Diogo Feio" LANGUAGE="PT">
Vítam neustále zlepšovanie, ktoré za posledných pár rokov dosiahol Dvor audítorov v súvislosti s výkonnosťou všetkých subjektov, ktoré majú na starosti hospodárenie s finančnými prostriedkami. Transparentnosť, dobré riadenie a zodpovednosť všetkých zainteresovaných subjektov musí byť vždy prioritou a príkladom Európskej únie.
<P>
Stále je však potrebné dosiahnuť skutočnú zodpovednosť členských štátov v súvislosti s ich úlohou v spoločnom riadení kohéznych fondov Únie, pričom je naďalej nevyhnutné zaviesť systém na analyzovanie spoľahlivosti údajov poskytovaných vnútroštátnymi agentúrami a systém povinných národných vyhlásení o hospodárení. Členské štáty musia rozhodne niesť zodpovednosť za riadne využívanie finančných prostriedkov EÚ a vytvoriť politiky spoľahlivej a transparentnej kontroly a zjednodušenia.
<SPEAKER ID="374" NAME="Louis Grech" AFFILIATION="S&amp;D">
písomne. - Hlasoval som za správu o udelení absolutória za rok 2009 Komisii, pretože poskytuje záruku lepšieho hospodárenia s platbami v prípadoch, keď sa finančné prostriedky využívajú nesprávne. Nemohol som podporiť niektoré odseky správy, ktoré sa týkajú nadchádzajúcej revízie Služobného poriadku úradníkov Európskych spoločenstiev. Dôvodom môjho rozhodnutia je to, že revízia služobného poriadku je nad rámec právomocí Výboru pre kontrolu rozpočtu a nepatrí do správy o udelení absolutória za rok 2009, ale patrí namiesto toho do kompetencie Výboru pre právne veci, ktorý sa týmito otázkami bude zaoberať v blízkej budúcnosti. Som presvedčený, že musíme zaujať súhrnný prístup a pripraviť komplexnú revíziu celého služobného poriadku a nielen čiastkovú revíziu, pri ktorej sa rôzne správy zaoberajú rôznymi nariadeniami.
<SPEAKER ID="374" NAME="Juozas Imbrasas" LANGUAGE="LT">
Hlasoval som za správu o udelení absolutória Komisii za plnenie rozpočtu za rozpočtový rok 2009, pretože poskytuje záruku lepšieho hospodárenia s platbami, najmä keď sa finančné prostriedky využívajú nesprávne. Prijatím tohto rozhodnutia Európsky parlament udeľuje Komisii absolutórium za plnenie všeobecného rozpočtu Európskej únie za rozpočtový rok 2009 a vysvetľuje svoje pripomienky v súvisiacich dokumentoch. Považujem za potrebné zjednodušiť a zredukovať pravidlá verejného obstarávania s cieľom zredukovať celkový počet chýb. Problémom v oblasti riadenia, ktoré vznikajú medzi nariadením o rozpočtových pravidlách a nariadeniami o súdržnosti, možno predísť lepším zosúladením pravidiel oprávnenosti naprieč rôznymi politikami. Zjednodušenie, najmä pokiaľ ide o revíziu nariadenia o rozpočtových pravidlách, musí zaručovať stabilitu pravidiel a systémov riadenia z dlhodobého hľadiska. Vyjadrujem poľutovanie nad tým, že pri skúmaní plnenia rozpočtu za rozpočtový rok 2009 sa Dvor audítorov znovu rozhodol sústrediť sa skôr na politiky v oblasti energetiky a výskumu než na dopravnú politiku. Je však potrebné zaistiť väčšiu transparentnosť poskytovaním náležitých informácií daňovým poplatníkom a rozpočtovým orgánom a väčšmi koordinovať regionálnu a dopravnú politiku, keďže v súčasnosti sa iba v minimálnej miere skúma potenciálna európska pridaná hodnota projektov, takže prostriedky sa nevyužívajú optimálnym spôsobom na to, aby sa odstránili nedostatky, problémy na hraniciach alebo ťažkosti v dôsledku chýbajúcich spojení.
<SPEAKER ID="375" NAME="David Martin" AFFILIATION="S&amp;D">
písomne. - Pevne verím, že táto správa signalizuje Komisii potrebu uskutočniť dôkladnú revíziu výdavkov s cieľom určiť možné oblasti úspor, ktoré by znížili tlak na rozpočet v tomto období úsporných opatrení.
<SPEAKER ID="375" NAME="Paul Murphy" AFFILIATION="GUE/NGL">
písomne. - Hlasoval som proti návrhom na udelenie absolutória Komisii v súvislosti s jej povinnosťou podať správu o výdavkoch, pretože správa bola nejasná. Za návrh uznesenia som však hlasoval, keďže sa v ňom viackrát spomína všeobecná myšlienka nákladovej efektívnosti v EÚ. Som za znižovanie nákladov v súvislosti s fungovaním Komisie a jej agentúr. To však nesmie byť na úkor radových zamestnancov Komisie, ako sa navrhovalo v odseku 81. Nesúhlasím s tým, aby pracovníci boli nútení pracovať dlhšie v dôsledku rozpočtových škrtov bez ohľadu na to, kto je ich zamestnávateľom. Práva pracovníkov musia byť zaručené a musia sa chrániť. Ak dôjde k zrušeniu ich pracovného miesta, mali by mať možnosť získať podobnú prácu za rovnakých podmienok. Volení zástupcovia, ktorí presadzujú drastické zníženie životnej úrovne pre pracujúcich, by mali prinajmenšom akceptovať to, aby aj ich privilégiá boli zásadne obmedzené. Budem naďalej vyzývať na to, aby zástupcovia občanov dostávali priemernú mzdu kvalifikovaného pracovníka, a budem presadzovať obmedzenie zbytočných nákladov, príplatkov, príspevkov a ďalších privilégií.
<SPEAKER ID="376" NAME="Raül Romeva i Rueda" AFFILIATION="Verts/ALE">
písomne. - Táto správa udeľuje Komisii absolutórium za plnenie všeobecného rozpočtu Európskej únie za rozpočtový rok 2009 a uvádza svoje poznámky v uznesení, ktoré je neoddeliteľnou súčasťou rozhodnutí o absolutóriu za plnenie všeobecného rozpočtu Európskej únie za rozpočtový rok 2009, oddiel III - Komisia a výkonné agentúry, a vo svojom uznesení o záveroch týkajúcich sa osobitných správ Dvora audítorov.
<SPEAKER ID="376" NAME="Licia Ronzulli" LANGUAGE="IT">
Podľa článku 17 ods. 1 Zmluvy o Európskej únii Komisia plní rozpočet a koná tak podľa článku 317 Zmluvy o fungovaní Európskej únie v spolupráci s členskými štátmi na vlastnú zodpovednosť v súlade so zásadou riadneho finančného hospodárenia. Prijatím tejto správy Parlament schvaľuje udelenie absolutória Komisii za plnenie všeobecného rozpočtu Európskej únie za rozpočtový rok 2009.
<SPEAKER ID="377" NAME="Angelika Werthmann" LANGUAGE="DE">
Neposkytla som a ani som neodmietla súhlas s udelením absolutória Komisii. Je to z toho dôvodu, že na jednej strane Európsky dvor audítorov opäť nedokázal pre Komisiu za rok 2009 vydať pozitívne vyhlásenie a na strane druhej sa v správe dostatočne jasne uvádza, že je to tak z dôvodu nedostatočnej spolupráce členských štátov ako prijímateľov financovania. Udelenie absolutória chybnému systému nepomôže vyriešiť túto situáciu. Kontroly sa musia zabezpečiť skôr, než sa poskytnú finančné prostriedky.
<SPEAKER ID="378" NAME="Anna Záborská" AFFILIATION="PPE">
písomne. - (SK) Dvor audítorov odhaduje, že finančné nezrovnalosti či dokonca možná sprenevera prostriedkov v roku 2009 sa týkajú dvoch až piatich percent všetkých platieb. To je omnoho viac než ročný príspevok Slovenska do rozpočtu EÚ. Máme schváliť účtovnú závierku 27 európskych agentúr, pričom mám podozrenie, že bez týchto agentúr by na tom Európa bola lepšie. Ba čo viac, v navrhovanom rozpočte na budúci rok ideme pridať práve tým sektorom, v ktorých audit odhalil najväčšie nezrovnalosti. Najsmutnejšie je, že tento parlament síce môže dať alebo nedať rozhrešenie hospodáreniu európskych agentúr a inštitúcií, je to však jedno. Ďalej pôjde všetko tak, ako doteraz. Prísnejšie pravidlá prerozdeľovania a účtovania týchto prostriedkov nič neriešia, pretože vedú k nárastu byrokracie a spomaleniu platieb, takže v konečnom dôsledku klesá efektivita podporných programov. Prihováram sa preto za postupné zrušenie prerozdeľovania, ktoré sa stáva čoraz menej transparentným nástrojom novodobého sociálneho inžinierstva. Deformuje trh, znižuje konkurencieschopnosť a zbavuje ľudí iniciatívy a zodpovednosti za to, ako a kde žijú. Čím menej peňazí budeme prerozdeľovať na základe politických priorít, tým menšie bude riziko korupcie a tým životaschopnejšie budú európske regióny aj celá naša ekonomika.
<SPEAKER ID="380" NAME="Liam Aylward" LANGUAGE="GA">
Podporujem túto správu a najmä to, čo sa v nej hovorí o osobitnej správe Dvora audítorov o reforme odvetvia výroby cukru. Táto správa upozornila na vážne problémy v odvetví výroby cukru, ktoré sa objavili po jeho reforme v roku 2006, a na problémy, ktorým teraz čelia bývalí výrobcovia cukru. Bez správy Dvora audítorov by sme o týchto problémoch nemali žiadne informácie. Cukrovary hrali dôležitú úlohu v odvetví poľnohospodárstva, a to najmä v Írsku, kde sa spracovateľské závody nachádzali v Corku a v Carlowe, a možno argumentovať, že reforma znamenala koniec odvetvia výroby cukru v Írsku.
<P>
Ako sa uvádza v správe, k dispozícii boli nedostatočné informácie o vplyve na spracovateľské regióny, o vplyve odmietnutia kvót na miestne hospodárstva, o strate pracovných miest a o rozdelení odškodnenia. Tým, ktorí pracovali v odvetví, a európskym daňovým poplatníkom chýbala transparentnosť a informácie týkajúce sa reformného procesu, a preto je teraz potrebná jasnosť a úprimnosť v súvislosti s vplyvom reformy na celé európske odvetvie poľnohospodárstva.
<SPEAKER ID="380" NAME="Zigmantas Balčytis" LANGUAGE="LT">
Hlasoval som za túto správu. Dvor audítorov každoročne predkladá osobitné správy v súvislosti s absolutóriom Komisii. Tieto osobitné správy majú veľký význam pri posudzovaní programov a projektov a pri ich zmenách a úpravách, lebo môžu viesť k efektívnejšiemu využívaniu ľudských a rozpočtových zdrojov. Komisia môže na základe týchto správ urýchlene prijať opatrenia na nápravu väčšiny nedostatkov, na ktoré Dvor audítorov upozornil. Bol som spravodajcom zodpovedným za pracovný dokument Výboru pre kontrolu rozpočtu o osobitnej správe Európskeho dvora audítorov s názvom Zlepšovanie výkonnosti dopravy na transeurópskych železničných osiach. Som presvedčený, že Komisia musí podniknúť potrebné kroky v záujme prispôsobenia železničnej infraštruktúry tak, aby sa zaistili transeurópske služby a súčasne vytvorili chýbajúce spojenia na cezhraničných miestach a aby sa nahradila alebo inovovala stará železničná infraštruktúra, a musí pomáhať členským štátom pri riešení rôznych komplikácií súvisiacich s rozdielmi v rozchode koľají a poskytovať potrebnú finančnú pomoc.
<SPEAKER ID="380" NAME="Lara Comi" LANGUAGE="IT">
Hlasovala som za udelenie absolutória za plnenie všeobecného rozpočtu Európskej únie za rok 2009, pretože zastávam názor, že finančné prostriedky boli riadené transparentným a z celkového hľadiska účinným spôsobom, a to aj vzhľadom na osobitné okolnosti, na ktoré európske hospodárstvo narazilo v tom období.
<SPEAKER ID="380" NAME="Diogo Feio" LANGUAGE="PT">
Hodnotenie Dvora audítorov uvedené v týchto osobitných správach vnímam priaznivo, pretože vďaka nim máme jasnejší prístup k informáciám o tom, ako sa vynakladajú finančné prostriedky, ako aj o potrebe prehodnotiť alebo upraviť programy a projekty. Všetky informácie, ktoré práve poskytol Dvor audítorov, musí EÚ, a najmä Komisia ako hlavný výkonný a riadiaci orgán rozpočtu EÚ, vziať do úvahy. Musíme sa usilovať o príkladnú optimalizáciu toho, ako sa s finančnými prostriedkami zaobchádza a ako sa vynakladajú, na základe jednoduchých a transparentných pravidiel založených na zásade priamej zodpovednosti.
<SPEAKER ID="380" NAME="Juozas Imbrasas" LANGUAGE="LT">
Hlasoval som za tento dokument, pretože Dvor audítorov každý rok produkuje viac osobitných správ, pričom tieto správy sú stále kvalitnejšie. Z dôvodu pravidiel platných v Parlamente sa im, žiaľ, nie vždy dostane toľko politickej pozornosti, akú by si zaslúžili. Tieto osobitné správy majú veľký význam pri posudzovaní programov a projektov a pri ich zmenách a úpravách, lebo môžu viesť k efektívnejšiemu využívaniu ľudských a rozpočtových zdrojov. Oceňujem pozitívny prístup Komisie k týmto procesom a jej ochotu urýchlene prijať opatrenia na nápravu väčšiny nedostatkov, na ktoré Dvor audítorov upozornil.
<SPEAKER ID="381" NAME="David Martin" AFFILIATION="S&amp;D">
písomne. - Hlasoval som za túto správu, ktorá zdôrazňuje potrebu dôslednejšieho preskúmania projektov v štádiu žiadosti s cieľom predísť nedostatkom, a preto vyzýva Komisiu, aby ďalej zlepšovala využívanie usmernení a kontrolných záznamov tak, že stanoví jasnejšie kritériá pre hodnotenie žiadostí o poskytnutie grantu s cieľom zvýšiť účinnosť a dôslednosť postupov a ich výsledkov, ako aj zabezpečiť náležité následné opatrenia v prípadoch neposkytnutia požadovaných informácií alebo neprijatia opatrení.
<SPEAKER ID="382" NAME="Raül Romeva i Rueda" AFFILIATION="Verts/ALE">
písomne. - Táto správa víta skutočnosť, že Dvor audítorov každý rok produkuje viac osobitných správ, pričom tieto správy sú stále kvalitnejšie; vyjadruje poľutovanie nad skutočnosťou, že z dôvodu pravidiel platných v Parlamente sa im, žiaľ, nie vždy dostane toľko politickej pozornosti, akú by si zaslúžili; upozorňuje, že tieto osobitné správy majú veľký význam pri posudzovaní programov a projektov a pri ich zmenách a úpravách, lebo môžu viesť k efektívnejšiemu využívaniu ľudských a rozpočtových zdrojov; oceňuje pozitívny prístup Komisie k týmto procesom a jej ochotu urýchlene prijať opatrenia na nápravu väčšiny nedostatkov, na ktoré Dvor audítorov v týchto správach upozornil.
<SPEAKER ID="383" NAME="Licia Ronzulli" AFFILIATION="PPE">
písomne. - (IT) Prijatím tejto správy Parlament zdôrazňuje skutočnosť, že Dvor audítorov každý rok produkuje viac osobitných správ, pričom tieto správy sú stále kvalitnejšie. Týmto správam sa, žiaľ, nie vždy dostane toľko politickej pozornosti, akú by si zaslúžili, aj keď majú veľký význam pri posudzovaní programov a projektov a pri ich zmenách a úpravách, lebo môžu viesť k efektívnejšiemu využívaniu ľudských a rozpočtových zdrojov.
<P>
Dnešný text opäť zdôrazňuje naše uznanie, pokiaľ ide o pozitívny prístup Komisie a jej ochotu urýchlene prijať opatrenia na nápravu väčšiny nedostatkov, na ktoré Dvor audítorov v týchto správach upozornil.
<SPEAKER ID="384" NAME="Luís Paulo Alves" LANGUAGE="PT">
Hlasujem za tento návrh, pretože súhlasím s postupmi udeľovania absolutória a s primeranými rozpočtovými prostriedkami, ktoré sú navrhnuté pre každý riadok.
<SPEAKER ID="384" NAME="Zigmantas Balčytis" LANGUAGE="LT">
Podporil som túto správu a absolutórium za plnenie rozpočtu Európskeho parlamentu za rozpočtový rok 2009. Dvor audítorov zistil, že v platbách ako celku sa nevyskytujú významné chyby. Nenašiel žiadne vážne nedostatky v hodnotení súladu systémov dohľadu a kontroly s nariadením o rozpočtových pravidlách. Generálny tajomník Európskeho parlamentu potvrdil, že má primeranú istotu, že rozpočet Európskeho parlamentu sa plnil v súlade so zásadami riadneho finančného hospodárenia a že stanovený rámec kontroly poskytuje požadované záruky, pokiaľ ide o zákonnosť a správnosť príslušných operácií. Súhlasím s pánom spravodajcom, že je potrebné, aby Parlament spolu s ostatnými inštitúciami Únie našiel najúčinnejšie spôsoby využívania finančných a personálnych zdrojov vrátane prípadných úspor, ako aj elektronické nástroje a metódy na poskytovanie účinných služieb. Myslím si, že generálny tajomník Európskeho parlamentu musí navrhnúť opatrenia s cieľom zabezpečiť, aby využívanie príspevku na všeobecné výdavky bolo transparentné vo všetkých prípadoch a aby sa príspevok využíval na stanovené účely. Súhlasím tiež, že Parlament by mal mať iba jedno pracovisko v rovnakej lokalite ako ostatné inštitúcie Únie. V súčasnosti je rozhodnutie zmeniť tento stav - a zároveň ušetriť ročne zhruba 160 000 000 EUR a výrazne znížiť uhlíkovú stopu Parlamentu - výhradne v právomoci Európskej rady. Musíme ďalej racionalizovať služobné cesty medzi tromi pracoviskami Parlamentu a lepšie ich odôvodňovať a kontrolovať, aby sa zabránilo zbytočným služobným cestám a nákladom.
<SPEAKER ID="384" NAME="Jean-Luc Bennahmias" LANGUAGE="FR">
Hlasoval som za toto absolutórium. Čo sa mňa týka, prevádzkový rozpočet Európskeho parlamentu je v súlade s finančnou klímou. Viaceré poznámky o zvyšovaní transparentnosti sú formulované správne. Považujem tiež sa primerané, aby Parlament udeľoval ceny najmä s cieľom podporovať európsku kinematografiu. Okrem toho sú dané sumy v podstate symbolické.
<SPEAKER ID="385" NAME="Izaskun Bilbao Barandica" LANGUAGE="ES">
Hlasovala som za správu o absolutóriu za plnenie všeobecného rozpočtu Európskej únie za rozpočtový rok 2009, pokiaľ ide o Európsky parlament. Chcela by som zdôrazniť, že v časti o hlavných zmenách v rozpočtovom hospodárení počas roku 2009 som hlasovala za bod 5, pretože chápem, že príspevok na všeobecné výdavky, ktorý je vyplácaný na naše účty, sa musí vo všetkých prípadoch spravovať transparentným spôsobom a musí sa využívať na stanovené účely. Preto v tejto súvislosti súhlasím s tým, že vhodné opatrenia by mal prijímať generálny tajomník.
<SPEAKER ID="385" NAME="Lara Comi" LANGUAGE="IT">
Hlasovala som za udelenie absolutória Parlamentu za plnenie rozpočtu v roku 2009, pretože podľa mňa sa zdroje z celkového hľadiska spravovali rozumným spôsobom. Naďalej som veľmi skeptická, pokiaľ ide o rozdelenie medzi troma pracoviskami. Je to plytvanie a vytvára to stres a, odhliadnuc od symbolizmu, myslím si, že existuje dosť naliehavá potreba prijať opatrenia na zrušenie tohto systému tripartity, ktorý vytvára hospodárske a environmentálne náklady.
<SPEAKER ID="385" NAME="Marielle De Sarnez" LANGUAGE="FR">
Vzhľadom na súčasnú hospodársku situáciu je povinnosťou Európskeho parlamentu ísť príkladom, pokiaľ ide o znižovanie nákladov. V rámci plánovaných opatrení na úsporu nákladov sa rozhodlo, že počas schôdzí pracovných skupín sa automaticky zaistí tlmočenie iba do šiestich jazykov (francúzštiny, nemčiny, angličtiny, poľštiny, španielčiny a taliančiny), pričom tlmočenie do ďalších jazykov bude dostupné len na požiadanie poslancov. Ďalšie požiadavky zahŕňajú pravidlá obmedzujúce jazdy služobných vozidiel Parlamentu na veľké vzdialenosti. Uznesenie tiež vyzýva, aby sa vykonalo dlhodobé preskúmanie rozpočtu Parlamentu s cieľom znížiť náklady. Toto hlasovanie tiež poskytlo príležitosť na oživenie diskusie o tom, kde by sa malo nachádzať sídlo Európskeho parlamentu. Táto situácia je však prepojená s historickým pozadím a právnymi štatútmi, ktoré nemožno spochybniť na základe často mylných útokov týkajúcich sa nákladov alebo problémov v súvislosti s rozptýlenosťou pracovísk Európskeho parlamentu. Otázka výberu medzi Štrasburgom a Bruselom je v tomto prípade bezpredmetná, pretože podľa zmlúv, na základe ktorých bola na začiatku založená naša Únia, je Štrasburg pravidlom a Brusel výnimkou.
<SPEAKER ID="386" NAME="Anne Delvaux" LANGUAGE="FR">
Opäť som hlasovala za túto správu, ktorá poukazuje na to, že skutočné úspory by sa dosiahli, ak by Parlament mal iba jedno pracovisko v rovnakom meste ako ostatné inštitúcie Európskej únie (inými slovami v Bruseli). Správa generálneho tajomníka o predbežnom návrhu odhadov Parlamentu na rok 2011 upozorňuje na obrovské ročné náklady spôsobené geografickou rozptýlenosťou Parlamentu, ktoré sa odhadujú na približne 160 000 000 EUR, čo predstavuje 9 % celkového rozpočtu Parlamentu.
<P>
Je pravda, že v súčasnosti je rozhodnutie zmeniť tento stav, a tak ročne ušetriť zhruba 160 000 000 EUR a zároveň výrazne znížiť uhlíkovú stopu Parlamentu, výhradne v právomoci Rady. Týmto hlasovaním však vyzývam predsedu Parlamentu a poslancov, ktorí v mene Parlamentu rokujú o rozpočte Únie, aby navrhli Rade, aby prijala opatrenia a umožnila Únii dosiahnuť tieto úspory.
<SPEAKER ID="387" NAME="Edite Estrela" LANGUAGE="PT">
Hlasovala som za správu o absolutóriu za plnenie rozpočtu Európskeho parlamentu za rok 2009, keďže prispieva ku kontrole spôsobu využívania finančných prostriedkov európskymi inštitúciami. Myslím si, že by bolo vhodné preskúmať rozpočet Európskeho parlamentu z dlhodobého hľadiska s cieľom znížiť náklady a vytvoriť zdroje na účinné fungovanie Parlamentu v kontexte jeho rozšírených právomocí vyplývajúcich z Lisabonskej zmluvy.
<SPEAKER ID="387" NAME="Göran Färm" LANGUAGE="SV">
Chcel by som zdôrazniť, že Európsky parlament sa ako verejná inštitúcia musí snažiť preukázať čo najviac otvorenosti a transparentnosti.
<P>
Myslím si tiež, že Parlament musí preskúmať svoje výdavky a identifikovať úspory a spôsoby na zvýšenie účinnosti najmä vzhľadom na súčasnú hospodársku situáciu. Parlament by mal viesť podrobnejšiu rozpravu o týchto otázkach, a preto by som chcel dať rozprave o absolutóriu viac priestoru. Priaznivo vnímam aj zásadu, že Európsky parlament by mal mať spoločný systém leteckých míľ, ktorý by priniesol výhody lacnejšej leteckej dopravy.
<P>
Na záver, nemyslím si, že je nesprávne, aby Parlament udeľoval kultúrne ceny. Som však veľmi kritický voči Cene za žurnalistiku udeľovanej Parlamentom, pretože si nemyslím, že je vhodné, aby Parlament udeľoval ceny novinárom, ktorých úlohou je kriticky posudzovať Európsky parlament. Preto si myslím, že táto cena by sa mala zrušiť.
<SPEAKER ID="389" NAME="Louis Grech" AFFILIATION="S&amp;D">
písomne. - V súvislosti so správou o absolutóriu Európskemu parlamentu za rok 2009 som hlasoval v súlade s našou politickou skupinou proti odseku 143 o leteckých míľach. Tá istá myšlienka je zahrnutá v odseku 199, za ktorý som hlasoval. Odsek 119 je komplexnejší a praktickejší na účely vykonávania.
<SPEAKER ID="389" NAME="Anna Hedh, Olle Ludvigsson, Marita Ulvskog a Åsa Westlund" LANGUAGE="SV">
My švédski sociálni demokrati sme sa rozhodli udeliť Európskemu parlamentu absolutórium za rozpočtový rok 2009.
<P>
Chceli by sme zdôrazniť, že Európsky parlament sa ako verejná inštitúcia musí snažiť preukázať čo najviac otvorenosti a transparentnosti. Preto sme sa rozhodli podporiť odsek 5, ktorý žiada väčšiu transparentnosť v súvislosti s príspevkami na výdavky poslancov.
<P>
Tiež si myslíme, že Parlament musí preskúmať svoje výdavky a identifikovať úspory a spôsoby na zvýšenie účinnosti najmä vzhľadom na súčasnú hospodársku situáciu. Parlament by mal viesť podrobnejšiu rozpravu o týchto otázkach, a preto by sme tiež chceli dať rozprave o absolutóriu viac priestoru. Priaznivo vnímame aj zásadu, že Európsky parlament by mal mať spoločný systém leteckých míľ, ktorý by priniesol výhody lacnejšej leteckej dopravy, aj keď je pre nás ťažké predstaviť si, ako to možno realizovať v praxi.
<P>
Na záver, nemyslíme si, že je nesprávne, aby Parlament udeľoval kultúrne ceny. Sme však veľmi kritickí voči Cene za žurnalistiku udeľovanej Parlamentom, pretože si nemyslíme, že je vhodné, aby Parlament udeľoval ceny novinárom, ktorých úlohou je kriticky posudzovať Európsky parlament. Preto si myslíme, že táto cena by sa mala zrušiť.
<SPEAKER ID="389" NAME="Juozas Imbrasas" LANGUAGE="LT">
Zdržal som sa hlasovania o tomto dokumente, aj keď v audite Dvora audítorov sa uvádza, že pokiaľ ide o administratívne výdavky v roku 2009, všetky inštitúcie uspokojivo spravovali systémy kontroly a dohľadu, ktoré sa vyžadujú v nariadení o rozpočtových pravidlách, a vo výkazoch testovaných transakcií sa nevyskytli významné chyby. Generálny tajomník 2. júla 2010 tiež potvrdil, že má primeranú istotu, že rozpočet Európskeho parlamentu sa plnil v súlade so zásadami riadneho finančného hospodárenia a že stanovený rámec kontroly poskytuje požadované záruky, pokiaľ ide o zákonnosť a správnosť príslušných operácií. Myslím si, že súčasná finančná situácia si vyžaduje, aby Parlament spolu s ostatnými inštitúciami Únie našiel najúčinnejšie spôsoby využívania finančných a personálnych zdrojov vrátane prípadných úspor, ako aj elektronické nástroje a metódy na poskytovanie účinných služieb. Musíme vykonať dlhodobé preskúmanie rozpočtu Európskeho parlamentu a určiť objem finančných prostriedkov, ktoré možno v budúcnosti ušetriť s cieľom znížiť náklady a nájsť finančné prostriedky, ktoré umožnia Parlamentu účinnejšie fungovať ako jednému zo zákonodarných orgánov. Chcel by som poukázať aj na to, že občania majú právo vedieť, ako sa využívajú peniaze, ktoré zaplatia na daniach, a ako inštitúcie Únie a politické orgány zaobchádzajú s právomocami, ktoré im boli zverené.
<SPEAKER ID="391" NAME="Anne E. Jensen" LANGUAGE="DA">
Dánska liberálna strana nesúhlasí s odsekom 112. Je veľmi dôležité, aby v EÚ aj naďalej existovala rovnosť medzi európskymi jazykmi. Okrem tohto odseku správa obsahuje viacero rozumných iniciatív.
<SPEAKER ID="392" NAME="Karin Kadenbach" LANGUAGE="DE">
Pokiaľ ide o odsek 129 správy "o absolutóriu za plnenie všeobecného rozpočtu Európskej únie za rozpočtový rok 2009 - Európsky parlament", ktorý sa týka "dobrovoľného dôchodkového fondu", chcem uviesť, že kategoricky hlasujem proti tomuto odseku, pretože to zahŕňa využívanie peňazí daňových poplatníkov na financovanie dôchodkových fondov poslancov Európskeho parlamentu (odsek 129(i)). Nie je žiadny dôvod, prečo nezvýšiť vek odchodu do dôchodku v rámci tohto systému zo 60 na 63 rokov (odsek 129 (ii)). Je správne vyzvať správcov fondu, aby prijali obozretnejšiu a vyváženejšiu investičnú stratégiu (odsek 129 (iii)). Zo zásady som za postupné zrušenie súčasného systému dôchodkového zabezpečenia.
<SPEAKER ID="393" NAME="Jörg Leichtfried, Evelyn Regner a Hannes Swoboda" AFFILIATION="S&amp;D">
písomne. - (DE) Pokiaľ ide o odsek 129 správy "o absolutóriu za plnenie všeobecného rozpočtu Európskej únie za rozpočtový rok 2009 - Európsky parlament", ktorý sa týka "dobrovoľného dôchodkového fondu", chcem uviesť, že kategoricky hlasujem proti tomuto odseku, pretože to zahŕňa využívanie peňazí daňových poplatníkov na financovanie dôchodkových fondov poslancov Európskeho parlamentu (odsek 129(i)). Nie je žiadny dôvod, prečo nezvýšiť vek odchodu do dôchodku v rámci tohto systému zo 60 na 63 rokov (odsek 129 (ii)). Bolo správne vyzvať správcov fondu, aby prijali obozretnejšiu a vyváženejšiu investičnú stratégiu (odsek 129 (iii)). Zo zásady som za postupné zrušenie súčasného systému dôchodkového zabezpečenia.
<SPEAKER ID="394" NAME="David Martin" AFFILIATION="S&amp;D">
písomne. - Hlasoval som za pozmeňujúci a doplňujúci návrh, ktorý požaduje väčšiu transparentnosť pri prijímaní príspevku na všeobecné výdavky poslancov Európskeho parlamentu.
<SPEAKER ID="395" NAME="Iosif Matula" LANGUAGE="RO">
Hlasoval som za túto správu, pretože si myslím, že niektoré opatrenia sú potrebné a zamerané na zvyšovanie efektívnosti činností poslancov Európskeho parlamentu, ako aj na zlepšenie výkonu úradníkov inštitúcie, zlepšenie infraštruktúry z hľadiska bezpečnosti, IT a prístupu pre návštevníkov a zníženie uhlíkovej stopy. Bezpečnostnú politiku treba zrevidovať zavedením inteligentného a moderného bezpečnostného systému v Parlamente, ako aj v priestoroch ostatných inštitúcií EÚ a využívať opatrenia v budovách, ako aj postupy kontroly vstupu. V oblasti IKT sú potrebné zlepšenia v súvislosti s bezdrôtovým pripojením k sieti v budovách inštitúcie. Na druhej strane by oddelenie IKT malo navrhnúť osobitné opatrenia na nahradenie vytlačených správnych dokumentov elektronickými verziami, ktoré sú šetrné k životnému prostrediu. Inštitúcie EÚ sú v Bruseli hlavnou turistickou zaujímavosťou.
<P>
Prieskumy ukazujú, že príliv turistov je vyšší počas dovolenkových období a víkendov. Prevádzka návštevníckeho centra a program pre návštevníkov by sa mali prispôsobiť týmto požiadavkám. Prioritou je splnenie cieľa znížiť emisie uhlíka o 30 % do roku 2020. Podporujem iniciatívu nahradiť súčasný vozový park ekologickejšími vozidlami vzhľadom na menšiu precestovanú vzdialenosť a to je primerané pre životnosť batérií elektrických vozidiel.
<SPEAKER ID="387" NAME="Paul Murphy" AFFILIATION="GUE/NGL">
písomne. - Hlasoval som za návrh uznesenia, keďže sa venuje všeobecnej myšlienke nákladovej efektívnosti v EÚ. Som za znižovanie nákladov Európskeho parlamentu. Šetriť sa však nesmie na úkor bežných pracovníkov, ktorí pracujú v Európskom parlamente, a ich práva treba stále chrániť.
<P>
Podporujem vynakladanie finančných prostriedkov na propagáciu dostupných umeleckých a kultúrnych podujatí, ktoré môžu obohatiť životy ľudí, a preto som podporil filmovú cenu LUX napriek obavám v súvislosti so zdanlivo veľkým rozpočtom použitým na túto konkrétnu cenu. Úspory sa môžu a mali by sa dosiahnuť znížením výdavkov a miezd poslancov Európskeho parlamentu, napríklad prepojením denného príspevku na výdavky s kupónmi na výdavky.
<P>
Podporil som aj zvýšenie veku odchodu do dôchodku poslancov Európskeho parlamentu zo 60 na 63 rokov. Myslím si, že predstavitelia, ktorí presadzujú znižovanie životnej úrovne pracovníkov, by prinajmenšom mali akceptovať rovnaký postup, pokiaľ ide o ich privilégiá. Nesúhlasím však s tým, aby sa zvýšil vek odchodu do dôchodku pracovníkov. Naďalej budem podporovať pracovníkov a odborové zväzy v ich boji proti zvýšeniu veku odchodu do dôchodku.
<SPEAKER ID="387" NAME="Franz Obermayr" AFFILIATION="NI">
písomne. - (DE) Nemôžem hlasovať za absolutórium za plnenie rozpočtu Európskeho parlamentu, pretože už len samotný putovný cirkus medzi Bruselom a Štrasburgom je pre daňových poplatníkov neúnosný. Európsky parlament by mal mať jednu lokalitu a nemal by sa celý presúvať na jeden týždeň v mesiaci.
<SPEAKER ID="396" NAME="Raül Romeva i Rueda" AFFILIATION="Verts/ALE">
písomne. - Okrem iných skutočností prijatý text stanovuje, že Európsky parlament berie na vedomie rozpočtové obmedzenia, s ktorými sa stretávajú mnohé členské štáty v dôsledku finančnej a hospodárskej krízy, a potrebu kriticky prehodnotiť potenciál dosahovania úspor na všetkých úrovniach, a to aj na úrovni Únie, a vzhľadom na túto situáciu zdôrazňuje, že by sa mohli dosiahnuť skutočné úspory, ak by Parlament mal iba jedno pracovisko v rovnakej lokalite.
<SPEAKER ID="397" NAME="Licia Ronzulli" AFFILIATION="PPE">
písomne. - (IT) Audit, ktorý vykonal Dvor audítorov, naznačuje, že pokiaľ ide o administratívne výdavky v roku 2009, všetky inštitúcie uspokojivo spravovali systémy kontroly a dohľadu, ktoré sa vyžadujú v nariadení o rozpočtových pravidlách a vo výkazoch testovaných transakcií sa nevyskytli významné chyby.
<P>
Generálny tajomník 2. júla 2010 potvrdil, že má primeranú istotu, že rozpočet Európskeho parlamentu sa plnil v súlade so zásadami riadneho finančného hospodárenia a že stanovený rámec kontroly poskytuje požadované záruky, pokiaľ ide o zákonnosť a správnosť príslušných operácií. Správou, ktorú dnes prijímame, sa predsedovi udeľuje absolutórium za plnenie rozpočtu Európskeho parlamentu za rozpočtový rok 2009.
<SPEAKER ID="397" NAME="Catherine Stihler" AFFILIATION="S&amp;D">
písomne. - Podporujem väčšiu transparentnosť v Parlamente a predovšetkým vítam transparentnosť v súvislosti s príspevkom na všeobecné výdavky.
<SPEAKER ID="398" NAME="Marianne Thyssen" LANGUAGE="NL">
Hlasovala som za správu pána Itäläho, ale mám výhrady k odôvodneniu 113. Úplne nesúhlasím s týmto odôvodnením, ktoré navrhuje nový systém tlmočníckych služieb pre "pracovné skupiny". Nemôžem s tým súhlasiť, pretože navrhovaný systém nie je v súlade so zásadou rovnakého zaobchádzania s oficiálnymi jazykmi Únie a ich používateľmi, a to nakoniec bude nepochybne viesť k vylúčeniu tých jazykov, ktoré nepatria do skupiny spomínaných šiestich jazykov. V praxi bude nemožné, aby takýto spôsob riadne fungoval, a to z jednoduchého dôvodu, že príslušní poslanci budú musieť požiadať o tlmočenie v doplnkovom jazyku predtým, ako si budú môcť pozrieť program, a hrozí, že jazyková politika sa zmení na mocenskú hru. Ak naozaj chceme šetriť v súvislosti s jazykmi, potom musíme požadovať, aby tento systém platil rovnako pre všetkých.
<P>
Ak prestaneme prikladať taký veľký význam zásade, že niektorým poslancom by sa malo umožniť hovoriť vo svojom jazyku, stane sa menej dôležitá aj pre ostatných poslancov. Preto ak chceme ušetriť na tlmočníckych službách v "pracovných skupinách", existuje iba jedna alternatíva, a tou je používanie výlučne anglického jazyka na vystupovanie, ako aj na počúvanie. V takom prípade si pred zákonom budeme všetci rovní a budeme môcť šetriť.
<SPEAKER ID="399" NAME="Derek Vaughan" AFFILIATION="S&amp;D">
písomne. - Nemohol som podporiť udelenie absolutória Európskemu parlamentu, pretože niektoré problémy sa nepodarilo vyriešiť. Aj keď Parlament prijal opatrenia s cieľom zlepšiť svoj rozpočet a dosiahnuť úspory, naďalej sú nezodpovedané otázky v súvislosti s niektorými záležitosťami, napríklad s financovaním cien, za ktoré v súčasnosti platí daňový poplatník. Okrem toho záverečná správa nezohľadňuje množstvo peňazí, ktorými sa plytvá v súvislosti so Štrasburgom. Správa však poukázala na to, že sa dosahuje určitý pokrok. Po dnešnom hlasovaní bude potrebné zaviesť nové pravidlá s cieľom zabezpečiť, aby poslanci Európskeho parlamentu zo všetkých európskych krajín prijali opatrenia na zaistenie transparentnosti svojich úradných výdavkov. Správa tiež požadovala preskúmanie výdavkov Parlamentu s cieľom zaručiť, aby sa v budúcnosti dosiahli úspory.
<SPEAKER ID="400" NAME="Luís Paulo Alves" LANGUAGE="PT">
Hlasujem za tento návrh, pretože súhlasím s postupmi udeľovania absolutória a s primeranými rozpočtovými prostriedkami, ktoré sú navrhnuté pre každý riadok.
<SPEAKER ID="400" NAME="Zigmantas Balčytis" LANGUAGE="LT">
Hlasoval som za túto správu a súhlasím s tým, že Európsky parlament by mal odložiť rozhodnutie o udelení absolutória za plnenie rozpočtu Rady za rozpočtový rok 2009. Rada neprijala žiadne pozvanie na oficiálne a formálne stretnutie s parlamentným Výborom pre kontrolu rozpočtu zodpovedným za postup udeľovania absolutória či s jeho spravodajcom, aby prediskutovali záležitosti týkajúce sa plnenia rozpočtu Rady za rok 2009. Rada tiež odmietla poskytnúť Parlamentu písomnú odpoveď s informáciami a dokumentmi, ktoré požadoval. Súhlasím so spravodajcom, že Rada musí najneskôr do 15. júna 2011 poskytnúť parlamentnému Výboru pre kontrolu rozpočtu podrobné písomné odpovede, ako aj požadované dokumenty. Rada musí mať tiež zodpovednosť voči občanom za prostriedky, ktoré jej boli zverené, a v záujme zlepšenia výmeny informácií v rámci postupu udeľovania absolutória musí postupovať rovnakým spôsobom ako ostatné inštitúcie.
<SPEAKER ID="400" NAME="Lara Comi" LANGUAGE="IT">
Hlasovala som proti udeleniu absolutória za plnenie všeobecného rozpočtu Rady za rok 2009, pretože Rada odmietla odpovedať na otázky Parlamentu na túto tému a neposkytla dôležité dokumenty, ktoré Parlament požadoval. Preto som za odloženie udelenia absolutória za rok 2009.
<SPEAKER ID="400" NAME="Diogo Feio" LANGUAGE="PT">
Prijaté rozhodnutie opäť odráža pretrvávajúcu nedostatočnú spoluprácu zo strany Rady, pokiaľ ide o plnenie a transparentnosť jej rozpočtu. V mene transparentnosti, ktorú verejnosť potrebuje, a v mene dôslednosti si nemyslím, že Rada je oslobodená od zodpovednosti zverejňovať účtovnú závierku o príjmoch prostriedkov, ktoré má k dispozícii.
<P>
Preto súhlasím s rozhodnutím spravodajcu odložiť rozhodnutie o udelení absolutória za účtovnú závierku Rady, až kým nepredloží informácie a dokumenty požadované spravodajcom, ako aj úplný zoznam rozpočtových presunov.
<SPEAKER ID="400" NAME="Juozas Imbrasas" LANGUAGE="LT">
Hlasoval som za tento dokument, pretože odkladá rozhodnutie o udelení absolutória generálnemu tajomníkovi Rady za plnenie rozpočtu Rady za rozpočtový rok 2009. Dôvody odkladu rozhodnutia o absolutóriu sú takéto: Po prvé, Rada neprijala žiadne pozvanie na oficiálne a formálne stretnutie s výborom Parlamentu zodpovedným za postup udeľovania absolutória či s jeho spravodajcom, aby sa prediskutovali záležitosti týkajúce sa plnenia rozpočtu Rady za rok 2009. Po druhé, Rada odmietla poskytnúť Parlamentu písomnú odpoveď s informáciami a dokumentmi požadovanými od Rady v prílohe k listu zo 14. decembra 2010, ktorý podpísal spravodajca. Po tretie, Parlament nedostal od Rady základné dokumenty, napríklad úplný zoznam rozpočtových presunov. Hlasoval som za toto rozhodnutie, pretože som hlboko presvedčený o tom, že občania majú právo vedieť, ako sa využívajú peniaze, ktoré zaplatia na daniach, a ako inštitúcie Únie a politické orgány zaobchádzajú s právomocami, ktoré im boli zverené.
<SPEAKER ID="400" NAME="Agnès Le Brun" LANGUAGE="FR">
Tak ako každý rok Európsky parlament bol požiadaný o predloženie stanoviska, či rôzne agentúry a inštitúcie riadne plnili rozpočet Únie, za ktorý sú zodpovedné. Vynaložené sumy sú vyčlenené na konkrétne ciele a cieľom postupu udeľovania absolutória je spätne overiť, či sa tieto ciele dodržali. Ide o dôležitú výsadu Parlamentu, ako to dokazuje napríklad jeho vplyv na odstúpenie Komisie pod vedením predsedu Santera v roku 1999. Tento rok som spolu s drvivou väčšinou poslancov Európskeho parlamentu odmietla udeliť absolutórium Rade ministrov za ich činnosť v rozpočtovom roku 2009. Inštitúcie, ktorých činnosti preveruje Parlament prostredníctvom Výboru pre kontrolu rozpočtu, ktorého som členkou, sú povinné s výborom spolupracovať, napríklad tak, že poskytnú všetky dokumenty, ktoré sú potrebné na stanovenie, či sa verejné financie riadne využívajú. Spolupráca s Radou však v tomto prípade bola úplne neprimeraná. Preto sme sa rozhodli odložiť udelenie absolutória do jesene, aby sa mohli vykonať kontroly, ktoré sú potrebné pre transparentnosť rozpočtu.
<SPEAKER ID="401" NAME="Raül Romeva i Rueda" AFFILIATION="Verts/ALE">
písomne. - Hlasoval som za tieto body: 1. odkladá rozhodnutie o udelení absolutória generálnemu tajomníkovi Rady za plnenie rozpočtu Rady za rozpočtový rok 2009; 2. uvádza svoje poznámky v priloženom uznesení; 3. poveruje svojho predsedu, aby postúpil toto rozhodnutie a uznesenie, ktoré je jeho neoddeliteľnou súčasťou, Rade, Komisii, Súdnemu dvoru Európskej únie, Dvoru audítorov, Európskemu ombudsmanovi a Európskemu dozornému úradníkovi pre ochranu údajov a aby zabezpečil ich uverejnenie v Úradnom vestníku Európskej únie (v sérii L).
<SPEAKER ID="402" NAME="Licia Ronzulli" AFFILIATION="PPE">
písomne. - (IT) Prostredníctvom dnešnej správy Parlament odkladá svoje rozhodnutie o udelení absolutória generálnemu tajomníkovi Rady za plnenie rozpočtu Rady za rozpočtový rok 2009.
<SPEAKER ID="403" NAME="Derek Vaughan" AFFILIATION="S&amp;D">
písomne. - Podporil som rozhodnutie Parlamentu odložiť udelenie absolutória Rade, pretože som presvedčený, že Rada neposkytla Parlamentu dostatočné informácie týkajúce sa jej účtovnej závierky. Radu treba kontrolovať rovnakým spôsobom ako všetky ostatné európske inštitúcie, a aby sa jej mohlo udeliť absolutórium, musí poskytnúť písomné dokumenty. Správa uvádza niekoľko otázok položených Rade, z ktorých mnohé ostali nezodpovedané. Bez toho, aby Rada poskytla konkrétne vysvetlenia v súvislosti s konkrétnymi otázkami, nebude možné súhlasiť s jej účtovnou závierkou. O udelení absolutória sa rozhodne neskôr, keď budú poskytnuté dostatočné informácie.
<SPEAKER ID="404" NAME="Angelika Werthmann" LANGUAGE="DE">
Hlasovala som za odloženie rozhodnutia o udelení absolutória Rade za rok 2009. Vzhľadom na novú situáciu, ktorá vznikla nadobudnutím platnosti Lisabonskej zmluvy, je pretrvávajúce odmietanie Rady prejsť postupom udeľovania absolutória, a tak zohľadniť zodpovednosť, neprijateľné. Ak sa má náležite zohľadňovať Európska iniciatíva za transparentnosť, výdavky Rady treba monitorovať tak ako výdavky ostatných orgánov Únie.
<SPEAKER ID="405" NAME="Luís Paulo Alves" LANGUAGE="PT">
Hlasujem za tento návrh, pretože súhlasím s postupmi udeľovania absolutória a s primeranými rozpočtovými prostriedkami, ktoré sú navrhnuté pre každý riadok.
<SPEAKER ID="405" NAME="Zigmantas Balčytis" LANGUAGE="LT">
Podporil som túto správu a absolutórium za plnenie rozpočtu Dvora audítorov za rozpočtový rok 2009. Pokiaľ ide o rozpočtový rok 2009, audit účtovnej závierky Dvora audítorov vykonala externá firma PricewaterhouseCoopers. Vo svojich záveroch neuviedla žiadne významné poznámky týkajúce sa Dvora audítorov. Vítam stratégiu auditu Dvora audítorov na obdobie 2009 až 2012 a podporujem jej prioritné ciele - maximalizáciu celkového dosahu jeho auditov a zvýšenie efektívnosti najlepším využívaním zdrojov. Očakávam, že Dvor audítorov preukáže v tomto smere pokrok. Súhlasím s pánom spravodajcom, že v budúcnosti musí Dvor audítorov do svojich správ zahrnúť kompletnejšie informácie o agentúrach, najmä v súvislosti so závermi správ vnútorných audítorov. Vítam opatrenia, ktoré Dvor audítorov prijíma s cieľom reformovať a sústavne zlepšovať svoju činnosť v súlade s výzvou Európskeho parlamentu, aby posúdenia a audity Dvora audítorov mali širší a hlbší dosah a aby jeho údaje boli spoľahlivejšie. Treba tiež poznamenať, že došlo k trvalému zlepšeniu, pokiaľ ide o pomer mužov a žien zamestnaných na Dvore audítorov. Zmenšil sa nepomer na úrovni asistentov, vedúcich oddelení a riaditeľov.
<SPEAKER ID="405" NAME="Lara Comi" LANGUAGE="IT">
Hlasovala som za udelenie absolutória za plnenie všeobecného rozpočtu Dvora audítorov za rok 2009, pretože boli splnené všetky vopred stanovené ciele týkajúce sa rozpočtu a poskytnuté podrobné a transparentné informácie.
<SPEAKER ID="405" NAME="Diogo Feio" LANGUAGE="PT">
Vítam podrobnú analýzu, ktorú vykonal externý konzultant, ktorý potvrdil, že účtovná závierka Európskeho dvora audítorov pravdivo a verne vyjadruje jeho finančnú situáciu, ako aj že finančné prostriedky boli správne použité na plánované účely. Vítam tiež stratégiu auditu Dvora audítorov na obdobie 2009 až 2012, ktorej cieľom je maximalizovať celkový dosah jeho auditov a zvýšiť efektívnosť prostredníctvom lepšieho využívania zdrojov.
<P>
Preto blahoželám Dvoru audítorov k vynikajúcemu výkonu v roku 2009 a súhlasím so všetkými závermi pána spravodajcu.
<SPEAKER ID="405" NAME="Juozas Imbrasas" LANGUAGE="LT">
Hlasoval som za tento dokument, pretože udeľuje generálnemu tajomníkovi Dvora audítorov absolutórium za plnenie rozpočtu Dvora audítorov za rozpočtový rok 2009. Je tiež dôležité vyzvať Dvor audítorov, aby zvážil možnosť reorganizácie tak, aby niektorí členovia boli zodpovední za určité oblasti politiky a ďalší členovia za skupiny členských štátov v prípade, že vnútroštátne kontrolné orgány nie sú schopné efektívne kontrolovať výdavky z rozpočtu Únie. Treba tiež poznamenať, že nedávno sa počet členov Dvora audítorov prakticky zdvojnásobil, pričom počet oblastí politiky sa nezvýšil, a Dvor audítorov by mohol túto možnosť využiť. Nezávislosť, integrita, nestrannosť, excelentnosť a profesionalita sú kľúčové hodnoty Dvora audítorov a podľa mňa by sme ich mali zdôrazňovať a podporovať.
<SPEAKER ID="405" NAME="Giovanni La Via" LANGUAGE="IT">
Hlasoval som za udelenie absolutória za plnenie všeobecného rozpočtu Európskej únie za rozpočtový rok 2009, oddiel V - Dvor audítorov. Ako vieme, externý audit rozpočtu EÚ vykonáva sám Dvor audítorov. Preto, tak ako v predchádzajúcich dvoch rokoch, audit rozpočtu Dvora audítorov vykonala externá firma PricewaterhouseCoopers. Dvoru audítorov bolo vyjadrené uznanie za kvalitu jeho výročnej správy o činnosti, ktorá ukázala, že jeho transakcie a činnosti boli zákonné a úplne spoľahlivé.
<SPEAKER ID="406" NAME="David Martin" AFFILIATION="S&amp;D">
písomne. - Hlasoval som za túto správu a tým vítam stratégiu auditu Dvora audítorov na obdobie 2009 až 2012 a podporujem jej prioritné ciele (maximalizáciu celkového dosahu jeho auditov a zvýšenie efektívnosti najlepším využívaním zdrojov). Očakávam od Dvora audítorov, že podá správu o prijatých krokoch v súvislosti s realizáciou tejto audítorskej stratégie a že preukáže pokrok v tomto smere prostredníctvom využitia kľúčových ukazovateľov výkonnosti (KPI), najmä po zavedení KPI 1 až 4 v roku 2010. Osobitne vítam zámer zverejňovať následné kontroly týkajúce sa osobitných správ s cieľom zvýšiť ich dosah.
<SPEAKER ID="407" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje generálnemu tajomníkovi Dvora audítorov absolutórium za plnenie rozpočtu Dvora audítorov za rozpočtový rok 2009.
<SPEAKER ID="408" NAME="Licia Ronzulli" AFFILIATION="PPE">
písomne. - (IT) Prostredníctvom dnešného uznesenia Parlament udeľuje generálnemu tajomníkovi Dvora audítorov absolutórium za plnenie rozpočtu Dvora audítorov za rozpočtový rok 2009. Parlament vyjadruje znepokojenie nad znížením množstva podrobných informácií v osobitných správach Dvora audítorov o agentúrach a nabáda Dvor audítorov, aby v budúcnosti do svojich správ zahrnul kompletnejšie informácie o agentúrach najmä v súvislosti so závermi správ vnútorných audítorov.
<SPEAKER ID="409" NAME="Zigmantas Balčytis" AFFILIATION="S&amp;D">
písomne. - (LT) Hlasoval som proti udeleniu absolutória za plnenie rozpočtu Európskeho hospodárskeho a sociálneho výboru za rozpočtový rok 2009. Dňa 11. marca 2011 Európsky úrad pre boj proti podvodom (OLAF) rozhodol začať vyšetrovanie v súvislosti s pochybnými praktikami sekretariátu Európskeho hospodárskeho a sociálneho výboru (EHSV). Súhlasím s pánom spravodajcom, že EHSV a úrad OLAF by mali podať správu Európskemu parlamentu o napredovaní prípadu a jeho výsledkoch. EHSV musí v plnej miere spolupracovať s úradom OLAF a poskytnúť jeho pracovníkom všetku pomoc potrebnú pri vyšetrovaní. Myslím si, že Výbor Európskeho parlamentu pre kontrolu rozpočtu zodpovedný za postup udeľovania absolutória musí túto vec pozorne sledovať s cieľom získať ďalšie informácie o dôsledkoch vyšetrovania vedeného úradom OLAF a zohľadniť jeho výsledky v postupe udeľovania absolutória za rok 2010. Okrem toho si myslím, že obvinenia predložené úradu OLAF majú jednoznačný vplyv na povesť Únie, pretože sú namierené proti jednej z inštitúcií Európskej únie.
<SPEAKER ID="409" NAME="Slavi Binev" AFFILIATION="NI">
písomne. - (BG) Nepodporil som absolutórium za plnenie všeobecného rozpočtu Európskej únie za rozpočtový rok 2009, oddiel VI - Európsky hospodársky a sociálny výbor. Všetci vedia, že rozpočet tejto inštitúcie za rok 2009 vyšetroval úrad OLAF. Myslím si, že Európsky parlament by mal požadovať viac informácií o udalostiach, aby dokázal urobiť správne rozhodnutie v súvislosti s týmto absolutóriom. Na základe doteraz poskytnutých informácií došlo v tejto európskej inštitúcii k interným porušeniam, ktoré sú označené ako závažné problémy vo fungovaní sekretariátu tejto inštitúcie.
<SPEAKER ID="409" NAME="Lara Comi" AFFILIATION="PPE">
písomne. - (IT) Hlasovala som za udelenie absolutória Európskemu hospodárskemu a sociálnemu výboru za plnenie rozpočtu v roku 2009, pretože aj napriek otázkam, na ktoré upozornilo nedávne vyšetrovanie Európskeho úradu pre boj proti podvodom (OLAF), som presvedčená, že aspekty, ktoré neboli transparentné, možno objasniť a v budúcnosti zlepšiť postupy predkladania správ.
<SPEAKER ID="409" NAME="Göran Färm, Anna Hedh, Olle Ludvigsson, Marita Ulvskog a Åsa Westlund" LANGUAGE="SV">
My švédski sociálni demokrati sme sa v tomto štádiu rozhodli neudeliť absolutórium Európskemu hospodárskemu a sociálnemu výboru za rozpočtový rok 2009. Po internom oznámení sa úrad OLAF rozhodol začať vyšetrovanie, a preto s cieľom získať všetky potrebné skutočnosti by sme skôr, ako udelíme absolutórium, chceli počkať na výsledok tohto vyšetrovania.
<SPEAKER ID="409" NAME="Diogo Feio" LANGUAGE="PT">
So značným znepokojením sledujem upozorňovanie na nečestné konanie v prípade možného zlého riadenia Európskeho hospodárskeho a sociálneho výboru (EHSV), ktorý teraz čelí prebiehajúcemu vyšetrovaniu vedenému Európskym úradom pre boj proti podvodom (OLAF). Súhlasím so žiadosťou pána spravodajcu, aby EHSV a úrad OLAF informovali orgán udeľujúci absolutórium o napredovaní tohto prípadu a jeho výsledkoch.
<P>
Predložené obvinenia majú negatívny vplyv na povesť Európskej únie, keďže sa týkajú interného fungovania jednej z jej inštitúcií, a musíme zistiť, či sa zistené chybné postupy obmedzujú iba na jediný prípad alebo majú charakter pretrvávajúcich nedostatkov.
<P>
Napriek tomu chcem zablahoželať Dvoru audítorov k vypracovanej správe týkajúcej sa EHSV a pokroku, ktorý výbor dosiahol v rozpočtovom roku 2009, a súhlasím so závermi pána spravodajcu.
<SPEAKER ID="409" NAME="Juozas Imbrasas" LANGUAGE="LT">
Hlasoval som za tento dokument, pretože udeľuje generálnemu tajomníkovi Európskeho hospodárskeho a sociálneho výboru absolutórium za plnenie rozpočtu Európskeho hospodárskeho a sociálneho výboru za rozpočtový rok 2009. Európsky hospodársky a sociálny výbor je vyzvaný, aby v roku 2011 vykonal komplexnú revíziu výdavkov vo všetkých oblastiach činnosti s cieľom zabezpečiť, aby všetky výdavky boli užitočné a aby bolo možné určiť oblasti, kde by sa mohli dosiahnuť úspory, čo by v tomto období úsporných opatrení odstránilo tlak na rozpočet. Teší ma, že Dvor audítorov vo svojej výročnej správe uviedol, že audit nedal podnet na žiadne významné pripomienky týkajúce sa EHSV. V roku 2009 mal EHSV k dispozícii viazané rozpočtové prostriedky v celkovej výške 122 000 000 EUR (118 000 000 EUR v roku 2008), pričom miera využitia bola 98,02 %, čo je viac než priemer ostatných inštitúcií (97,69 %).
<SPEAKER ID="410" NAME="David Martin" AFFILIATION="S&amp;D">
písomne. - Hlasovaním za túto správu vyzývam EHSV a najmä jeho generálneho tajomníka, aby v plnej miere spolupracoval s úradom OLAF a poskytol jeho pracovníkom všetku pomoc potrebnú pri vyšetrovaní obvinení z nesprávneho úradného postupu.
<SPEAKER ID="411" NAME="Raül Romeva i Rueda" AFFILIATION="Verts/ALE">
písomne. - Týmto sa udeľuje generálnemu tajomníkovi Európskeho hospodárskeho a sociálneho výboru absolutórium za plnenie rozpočtu Európskeho hospodárskeho a sociálneho výboru za rozpočtový rok 2009.
<SPEAKER ID="412" NAME="Licia Ronzulli" AFFILIATION="PPE">
písomne. - (IT) Prostredníctvom dnešného uznesenia Parlament udeľuje generálnemu tajomníkovi Európskeho hospodárskeho a sociálneho výboru absolutórium za plnenie rozpočtu Európskeho hospodárskeho a sociálneho výboru (EHSV) za rozpočtový rok 2009. Parlament sa domnieva, že obvinenia predložené Európskemu úradu pre boj proti podvodom (OLAF) majú jednoznačný vplyv na povesť Únie, keďže sa týkajú interného fungovania jednej z jej inštitúcií, EHSV, a súvisia so závažnými nedostatkami vo fungovaní jeho sekretariátu. Parlament sa tiež domnieva, že zistené chybné postupy sa neobmedzujú na jediný prípad, ale môžu mať charakter pretrvávajúcich nedostatkov, ktoré predstavujú uvedený prípad nesprávnych úradných postupov.
<SPEAKER ID="413" NAME="Zigmantas Balčytis" LANGUAGE="LT">
Hlasoval som za túto správu a podporil som rozhodnutie Európskeho parlamentu udeliť absolutórium za plnenie rozpočtu Výboru regiónov za rozpočtový rok 2009. Dvor audítorov uviedol vo svojej výročnej správe, že audit nedal podnet na žiadne významné pripomienky týkajúce sa Výboru regiónov. Vítam skutočnosť, že Výbor regiónov v roku 2009 aktualizoval svoj rozpočtový analyticko-monitorovací nástroj (BudgetWatch), čo umožňuje poskytnúť komplexnejšie informácie o rozpočte Výboru regiónov, uľahčiť plnenie rozpočtových zdrojov Výboru regiónov a identifikovať oblasti, ktoré si vyžadujú pozornosť manažmentu. Súhlasím s pánom spravodajcom, že členovia Výboru regiónov musia poskytovať vyhlásenia o svojich finančných záujmoch, pričom by zverejňovali relevantné informácie o profesijných činnostiach podliehajúcich oznamovacej povinnosti. Výbor regiónov sa musí tejto otázke venovať vo svojej výročnej správe o činnosti.
<SPEAKER ID="413" NAME="Slavi Binev" AFFILIATION="NI">
písomne. - (BG) Nepodporujem absolutórium za plnenie rozpočtu Výboru regiónov, pretože táto inštitúcia je iba poradným orgánom. Keďže je tiež orgánom, ktorý zastupuje záujmy európskych regiónov, myslím si, že jeho financovanie by mali v plnej miere zabezpečiť regióny.
<SPEAKER ID="413" NAME="Lara Comi" LANGUAGE="IT">
Hlasovala som za udelenie absolutória Výboru regiónov za plnenie všeobecného rozpočtu za rok 2009. Urobila som tak nielen preto, lebo výročné správy o činnosti boli chvályhodne pripravené, ale aj preto, lebo sa inovovali a zlepšili techniky na úpravu a zhromažďovanie informácií s cieľom dosiahnuť väčšiu transparentnosť.
<SPEAKER ID="413" NAME="Diogo Feio" LANGUAGE="PT">
Vítam závery auditu Dvora audítorov, ktorý vo svojej výročnej správe uviedol, že audit nedal podnet na žiadne významné zistenia. Vítam aj vynikajúci výkon a vysokú kvalitu, ktorá naďalej charakterizuje výročné správy o činnosti Výboru regiónov. Na záver, súhlasím so závermi pána spravodajcu a chválim Výbor regiónov za pričlenenie následných opatrení k bývalým rozhodnutiam Parlamentu o absolutóriu.
<SPEAKER ID="413" NAME="Juozas Imbrasas" LANGUAGE="LT">
Hlasoval som za tento dokument, pretože udeľuje generálnemu tajomníkovi Výboru regiónov absolutórium za plnenie rozpočtu Výboru regiónov za rozpočtový rok 2009. Výbor regiónov je vyzvaný, aby v roku 2011 vykonal komplexnú revíziu výdavkov vo všetkých oblastiach činnosti s cieľom zabezpečiť, aby všetky výdavky boli užitočné a aby sa určili možné úspory, pretože to by v tomto období úsporných opatrení odstránilo tlak na rozpočet. V roku 2009 mal Výbor regiónov k dispozícii viazané rozpočtové prostriedky v celkovej výške 88 000 000 EUR (93 000 000 EUR v roku 2008), pričom miera využitia bola 98,37 %, čo je viac než priemer ostatných inštitúcií (97,69 %). Dvor audítorov vo svojej výročnej správe zároveň uviedol, že audit nedal podnet na žiadne významné pripomienky týkajúce sa Výboru regiónov. Vyjadrujem uznanie Výboru regiónov za trvale vysokú kvalitu jeho výročných správ o činnosti a vítam začlenenie následných opatrení k bývalým rozhodnutiam Parlamentu o absolutóriu.
<SPEAKER ID="413" NAME="Giovanni La Via" LANGUAGE="IT">
Predovšetkým by som chcel poďakovať všetkým tým, ktorí pracovali na tomto texte, a zablahoželať Výboru regiónov, ktorého audit nedal podnet na žiadne významné pripomienky. Navyše by som chcel zdôrazniť, že v roku 2009 mal Výbor regiónov k dispozícii viazané rozpočtové prostriedky v celkovej výške 88 miliónov EUR (93 miliónov EUR v roku 2008), pričom miera využitia bola 98,37 %, čo je viac než priemer ostatných inštitúcií (97,69 %). Všetky operácie a činnosti Výboru regiónov boli vykonané úplne zákonným a správnym spôsobom.
<SPEAKER ID="414" NAME="David Martin" AFFILIATION="S&amp;D">
písomne. - Hlasoval som za túto správu o udelení absolutória Výboru regiónov a som rád, že v našom uznesení Parlament "opätovne zdôrazňuje svoj postoj, že v záujme transparentnosti by mali byť vyhlásenia o finančných záujmoch členov všetkých inštitúcií Únie dostupné na internete prostredníctvom verejného registra; pripomína Výboru regiónov svoju požiadavku, aby členovia Výboru regiónov poskytovali vyhlásenia o svojich finančných záujmoch, pričom by zverejňovali relevantné informácie o profesijných činnostiach podliehajúcich oznamovacej povinnosti a platených pozíciách alebo činnostiach; s uspokojením berie na vedomie odpoveď Výboru regiónov v tejto otázke, najmä list predsedu Výboru regiónov z 11. februára 2011; žiada Výbor regiónov, aby sa tejto otázke venoval vo svojej výročnej správe o činnosti".
<SPEAKER ID="415" NAME="Raül Romeva i Rueda" AFFILIATION="Verts/ALE">
písomne. - Týmto sa generálnemu tajomníkovi Výboru regiónov udeľuje absolutórium za plnenie rozpočtu Výboru regiónov za rozpočtový rok 2009.
<SPEAKER ID="416" NAME="Licia Ronzulli" LANGUAGE="IT">
Prostredníctvom dnešného uznesenia Parlament udeľuje absolutórium generálnemu tajomníkovi Výboru regiónov za plnenie rozpočtu Výboru regiónov za rozpočtový rok 2009. Parlament vyjadruje uznanie Výboru regiónov za trvale vysokú kvalitu jeho výročných správ o činnosti a víta začlenenie následných opatrení k bývalým rozhodnutiam Parlamentu o absolutóriu.
<SPEAKER ID="417" NAME="Zigmantas Balčytis" LANGUAGE="LT">
Hlasoval som za túto správu a podporil som rozhodnutie Európskeho parlamentu udeliť Komisii absolutórium za plnenie rozpočtu ôsmeho, deviateho a desiateho Európskeho rozvojového fondu (ERF) za rozpočtový rok 2009. ERF je hlavným nástrojom poskytovania rozvojovej pomoci Únie obyvateľom afrických, karibských a tichomorských (AKT) štátov a zámorských krajín a území. Dvor audítorov je toho názoru, že konečná účtovná závierka ôsmeho, deviateho a desiateho ERF vyjadruje vo všetkých významných aspektoch finančnú situáciu ERF k 31. decembru 2009. Súhlasím tiež s pánom spravodajcom, že ERF by mal byť zahrnutý do rozpočtu, čo posilní demokratickú kontrolu, zodpovednosť a transparentnosť financovania a umožní väčšiu súdržnosť politiky Únie vo vzťahu ku krajinám AKT. Myslím si tiež, že v rámci revízie usmernení o rozpočtovej podpore poskytovanej Komisiou sa musí osobitná pozornosť venovať systémom dohľadu a kontroly. Komisia musí posilniť monitorovanie a každoročné informovanie týkajúce sa dodržiavania kritérií.
<SPEAKER ID="417" NAME="Slavi Binev" AFFILIATION="NI">
písomne. - (BG) Európska únia musí počas finančnej krízy sústrediť svoje výdavky na jej riešenie. V Európskej únii žije pod hranicou chudoby okolo 15 % občanov. Aký význam má pre týchto ľudí ôsmy, deviaty a desiaty Európsky rozvojový fond? Nie som proti Európskemu rozvojovému fondu, ale myslím si, že ak Európska únia chce podporovať iné krajiny, musí predovšetkým vyriešiť vlastné problémy. Som presvedčený, že týchto 15 % občanov Európskej únie očakáva to isté.
<SPEAKER ID="417" NAME="Lara Comi" LANGUAGE="IT">
Hlasovala som za udelenie absolutória ôsmemu, deviatemu a desiatemu Európskemu rozvojovému fondu za rok 2009. Rozhodla som sa tak preto, lebo pri čítaní správy som videla, že zdroje sa spravovali efektívnym spôsobom a s cieľom dosiahnuť stanovené ciele. Okrem toho súhlasím s rozvojovými prioritami a myslím si, že účtovné postupy sú presne nastavené na predbežné predchádzanie chybám, podvodom a hromadeniu finančných prostriedkov neoprávnenými osobami.
<SPEAKER ID="417" NAME="Diogo Feio" LANGUAGE="PT">
Európsky rozvojový fond (ERF) je naďalej hlavným nástrojom poskytovania rozvojovej pomoci Únie africkým, karibským a tichomorským (AKT) štátom a zámorským krajinám a územiam (ZKÚ), a aj keď bol zavedený podľa osobitných finančných pravidiel, naďalej ostáva mimo rozpočtu EÚ. Preto naliehavo potrebuje byť začlenený do rozpočtu EÚ s cieľom posilniť demokratickú kontrolu, zodpovednosť a transparentnosť financovania.
<P>
Táto správa obsahuje vyčerpávajúcu analýzu rozpočtovej situácie ôsmeho, deviateho a desiateho Európskeho rozvojového fondu a upozorňuje na niektoré dôležité otázky, ktoré si vyžadujú revíziu a zavedenie predbežných kontrol v delegáciách a systémy vnútornej kontroly v partnerských krajinách, najmä pokiaľ ide o postupy verejného obstarávania.
<P>
Na záver, táto správa opäť poukazuje na to, že pokiaľ ide o riadenie a riadne využívanie ERF, treba prejsť ešte dlhú cestu, a preto súhlasím so všetkými závermi pána spravodajcu a blahoželám mu k vykonanej práci.
<SPEAKER ID="417" NAME="João Ferreira" LANGUAGE="PT">
Rozvojová pomoc a politika spolupráce EÚ si vyžaduje väčšiu jednotnosť, najmä pokiaľ ide o africké, karibské a tichomorské (AKT) štáty. Teraz je to ešte dôležitejšie, pretože tieto štáty čelia obrovskému tlaku a dokonca vydieraniu zo strany EÚ, aby prijali obmedzenia vo forme "dohôd o hospodárskom partnerstve", ktoré ohrozujú ich záujmy a účinnosť podpory poskytovanej v rámci nástrojov, akým je napríklad Európsky rozvojový fond (ERF).
<P>
Spravodajca tvrdí, že začlenenie ERF do rozpočtu Únie posilní demokratickú kontrolu, zodpovednosť a transparentnosť financovania. Chceli by sme zdôrazniť upozornenie, že začlenenie ERF do všeobecného rozpočtu EÚ nesmie viesť k celkovému zníženiu výdavkov na rozvoj v prípade dvoch existujúcich nástrojov financovania.
<P>
Ako už spomenul pán spravodajca, aj my by sme chceli zdôrazniť potrebu preskúmať a posúdiť najlepšie spôsoby na zvýšenie kapacít cieľových krajín na prijímanie pomoci z ERF, čo okamžite znamená intenzívne zapojenie vlád aj občanov do tvorby a zavádzania programov a stanovovania priorít. Ako hovorí pán spravodajca, potrebná je aj dôkladná znalosť príslušných výdavkov.
<SPEAKER ID="417" NAME="Ilda Figueiredo" LANGUAGE="PT">
Všetci si uvedomujeme, že rozvojová pomoc a politika spolupráce EÚ si vyžadujú väčšiu jednotnosť, najmä pokiaľ ide o africké, karibské a tichomorské (AKT) štáty. Teraz je to ešte dôležitejšie, pretože tieto krajiny čelia obrovskému tlaku a dokonca vydieraniu zo strany EÚ, aby prijali obmedzenia, ktoré ohrozujú ich záujmy a účinnosť podpory poskytovanej v rámci nástrojov, akým je napríklad Európsky rozvojový fond (ERF). Dobrým príkladom sú takzvané dohody o hospodárskom partnerstve.
<P>
Správa tvrdí, že začlenenie ERF do rozpočtu Únie posilní demokratickú kontrolu, zodpovednosť a transparentnosť financovania. Chceli by sme zdôrazniť upozornenie, že začlenenie ERF do všeobecného rozpočtu EÚ nesmie viesť k celkovému zníženiu výdavkov na rozvoj v prípade dvoch existujúcich nástrojov financovania.
<P>
Ako už spomenul pán spravodajca, aj my by sme chceli zdôrazniť potrebu preskúmať a posúdiť najlepšie spôsoby na zvýšenie kapacít cieľových krajín na prijímanie pomoci z ERF, čo okamžite znamená intenzívne zapojenie vlád aj občanov do tvorby a zavádzania programov a stanovovania priorít.
<SPEAKER ID="418" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskemu rozvojovému fondu. Vítam skutočnosť, že Parlament vo svojej správe zdôrazňuje svoju podporu začleneniu ERF do rozpočtu, čo posilní demokratickú kontrolu, zodpovednosť a transparentnosť financovania v súvislosti s krajinami AKT.
<P>
Správa spomína vyhlásenie Komisie, že počas rokovaní o nasledujúcom finančnom rámci chce navrhnúť začlenenie ERF do rozpočtu Únie a že bude o tejto iniciatíve v plnej miere informovať Výbor Parlamentu pre kontrolu rozpočtu. Parlament však trvá na tom, že začlenenie ERF do všeobecného rozpočtu Únie nesmie viesť k celkovému zníženiu výdavkov na rozvoj v prípade dvoch existujúcich nástrojov financovania. Naliehavo vyzýva Radu a členské štáty, aby pozitívne reagovali na návrh Komisie a súhlasili s tým, aby bol ERF od roku 2014 plne začlenený do rozpočtu Únie ako súčasť nasledujúceho finančného rámca. Domnieva sa, že prijatie tohto opatrenia už dlho mešká a že začlenenie ERF do rozpočtu by sa malo uskutočniť čo najskôr.
<SPEAKER ID="419" NAME="Raül Romeva i Rueda" AFFILIATION="Verts/ALE">
písomne. - Týmto sa Komisii udeľuje absolutórium za plnenie rozpočtu ôsmeho, deviateho a desiateho Európskeho rozvojového fondu za rozpočtový rok 2009.
<SPEAKER ID="420" NAME="Licia Ronzulli" LANGUAGE="IT">
Prostredníctvom dnešného uznesenia Parlament udeľuje Komisii absolutórium za plnenie rozpočtu ôsmeho, deviateho a desiateho Európskeho rozvojového fondu za rozpočtový rok 2009. Zdôrazňujem, že Parlament poznamenáva, že ERF nie je začlenený do rozpočtu Európskej únie, hoci je hlavným nástrojom poskytovania rozvojovej pomoci Únie obyvateľom afrických, karibských a tichomorských (AKT) štátov a zámorských krajín a území (ZKÚ).
<SPEAKER ID="421" NAME="Angelika Werthmann" LANGUAGE="DE">
Hlasovala som za správu pána Staesa, pretože okrem iných vecí sa opäť vyjadruje za začlenenie Európskeho rozvojového fondu (ERF) do rozpočtu, čím sa splnia zásady demokratickej kontroly, zodpovednosti a transparentnosti financovania. Na druhej strane tiež kritizoval niektoré nedostatky, ktoré zistil Dvor audítorov, najmä pokiaľ ide o postupy verejného obstarávania a veľké množstvo ďalších kontrol.
<SPEAKER ID="422" NAME="Zigmantas Balčytis" LANGUAGE="LT">
Hlasoval som za túto správu a súhlasím s tým, že Európsky parlament by mal odložiť svoje rozhodnutie o udelení absolutória za plnenie rozpočtu Európskej agentúry pre lieky za rozpočtový rok 2009. Dvor audítorov vo svojej správe o overení ročnej účtovnej závierky agentúry vzniesol výhrady voči zákonnosti a správnosti príslušných transakcií. Dvor audítorov zistil v postupoch obstarávania chyby do výšky zodpovedajúcej značnej časti celkového rozpočtu agentúry za rozpočtový rok 2009. Súhlasím s pánom spravodajcom, že agentúra musí zlepšiť kvalitu postupov verejného obstarávania, aby sa odstránili nedostatky, ktoré zistil Dvor audítorov. Útvar pre vnútorný audit agentúry našiel mimoriadne závažné nedostatky v oblasti hodnotenia liekov. Považujem za neprijateľné, že agentúra účinne neuplatňuje príslušné pravidlá, čo znamená, že neexistuje žiadna záruka, že hodnotenie humánnych liekov vykonávajú nezávislí odborníci. Agentúra účinne nedodržiava svoj kódex správania tým, že stanovuje zásady a vypracúva usmernenia týkajúce sa nezávislosti a dôvernosti platné pre správnu radu a členov výboru, odborníkov a zamestnancov agentúry. Súhlasím s tým, že agentúra musí informovať Európsky parlament o krokoch, ktoré od svojho vzniku prijala s cieľom zabezpečiť nezávislosť svojich odborníkov.
<SPEAKER ID="422" NAME="Lara Comi" LANGUAGE="IT">
Hlasovala som proti udeleniu absolutória za plnenie všeobecného rozpočtu Európskej agentúry pre lieky za rok 2009. Rozhodla som sa tak preto, lebo ako oznámil Dvor audítorov, v transakciách v účtovníctve sa zistili isté nezrovnalosti, čo spôsobuje obavy v súvislosti so správnym využívaním finančných prostriedkov. Preto som za odklad schválenia účtovnej závierky za rozpočtový rok 2009, aby sa mohli vykonať ďalšie kontroly riadenia.
<SPEAKER ID="422" NAME="Marielle De Sarnez" LANGUAGE="FR">
V dôsledku nedostatočných záruk v súvislosti s nezávislosťou odborníkov vybraných na vykonávanie vedeckého hodnotenia humánnych liekov sme hlasovali za odklad udelenia absolutória výkonnému riaditeľovi Európskej agentúry pre lieky za plnenie rozpočtu agentúry za rozpočtový rok 2009. Táto otázka nezávislosti sa týka najmä hodnotenia účinnej látky prípravku Mediator, benfluorex, ktorá potláča chuť do jedla a v prípade ktorej mohlo dôjsť ku konfliktu záujmov. Zdá sa, že tento liek mohol byť zodpovedný za smrť približne 500 až 2 000 ľudí, pričom u tisícky ďalších spôsobil závažné poškodenie srdca. Tento prípad odhaľuje úroveň zlyhania v hodnotení odborníkov a otvára otázku zručnosti a nezávislosti odborníkov v našej rizikovej spoločnosti. Musíme preto preukázať mimoriadnu prísnosť. Preto sme odmietli udeliť všeobecný súhlas.
<SPEAKER ID="423" NAME="Edite Estrela" LANGUAGE="PT">
Hlasovala som za správu o absolutóriu za plnenie rozpočtu Európskej agentúry pre lieky za rozpočtový rok 2009, keďže prispieva ku kontrole spôsobu využívania finančných prostriedkov európskymi inštitúciami. Považujem však za potrebné zaviesť zlepšenia v súvislosti so zisťovaním a riešením konfliktov záujmov a postupov verejného obstarávania.
<SPEAKER ID="423" NAME="Juozas Imbrasas" LANGUAGE="LT">
Hlasoval som za tento dokument, pretože odkladá rozhodnutie o udelení absolutória výkonnému riaditeľovi Európskej agentúry pre lieky za plnenie rozpočtu agentúry za rozpočtový rok 2009 a odkladá schválenie účtovnej závierky Európskej agentúry pre lieky za rozpočtový rok 2009. Hlavné dôvody sú nasledovné: agentúra oficiálne nezverejnila výzvu na predloženie ponuky, nemala vopred pripravené podrobné technické špecifikácie, technické špecifikácie zreteľne nevymedzovali všetky produkty, ktoré sa mali zakúpiť predtým, než rokovacie konanie začalo, nebola menovaná hodnotiaca komisia a nebola vypracovaná hodnotiaca správa. Nedostatky uvedené v správe treba vyriešiť, pretože agentúra je zdrojom dôležitého vedeckého poradenstva, odporúčaní založených na vedeckých poznatkoch a osvedčených postupov pre hodnotenie liekov a dohľad nad liekmi v Únii.
<SPEAKER ID="423" NAME="Giovanni La Via" LANGUAGE="IT">
Na základe dnešného hlasovania Parlament rozhodol o odklade schválenia účtovnej závierky Európskej agentúry pre lieky za rozpočtový rok 2009. Nemohli sme udeliť absolutórium, pretože Dvor audítorov na základe vykonaných kontrol a hodnotení zistil veľmi dôležité skutočnosti. Hlavné obavy sa týkajú riadenia postupov verejného obstarávania a kritérií výberu zamestnancov. Preto sa chcem pridať k žiadosti o informácie predloženej agentúre, v ktorej sa od agentúry tiež požaduje, aby najneskôr do 30. júna 2011 informovala orgán udeľujúci absolutórium o krokoch, ktoré prijala, a o zlepšeniach, ktoré dosiahla v súvislosti s týmito znepokojujúcimi otázkami.
<SPEAKER ID="423" NAME="Agnès Le Brun" LANGUAGE="FR">
Európsky parlament bol tak ako každý rok požiadaný, aby rozhodol, či rôzne agentúry a inštitúcie riadne plnili rozpočet Únie, za ktorý sú zodpovedné. Vynaložené sumy sú vyčlenené na konkrétne ciele a cieľom postupu udeľovania absolutória je spätne overiť, či sa tieto ciele dodržali. Ide o dôležitú výsadu Parlamentu, ako to dokazuje napríklad jeho vplyv na odstúpenie Komisie pod vedením predsedu Santera v roku 1999. Tento rok som spolu s drvivou väčšinou poslancov Európskeho parlamentu odmietla udeliť absolutórium Európskej agentúre pre lieky za jej činnosť v rozpočtovom roku 2009, a to preto, lebo nezávislosť expertov vybratých na vykonávanie vedeckého hodnotenia humánnych liekov nebolo možné riadne zaručiť. Stále existujú napríklad pochybnosti o možných konfliktoch záujmov v súvislosti s hodnotením látky benfluorex, ktorá potláča chuť do jedla. Kritiku si vyslúžili aj postupy verejného obstarávania agentúry pri výbere zamestnancov. Škandál s prípravkom Mediator nás núti, aby sme posilnili preventívne opatrenia predtým, ako umožníme uvedenie liekov na trh, a zároveň musíme potrestať závažné zlyhanie Európskej agentúry pre lieky.
<SPEAKER ID="424" NAME="Monica Luisa Macovei" AFFILIATION="PPE">
písomne. - Správa o absolutóriu Európskej agentúry pre lieky za rok 2009 stanovuje odklad udelenia absolutória. Hlasovala som za túto správu z troch hlavných dôvodov. Po prvé, Európsky dvor audítorov našiel závažné nezrovnalosti v niekoľkých postupoch verejného obstarávania vrátane jednej zmluvy v oblasti IT s odhadovanou hodnotou zhruba 30 miliónov EUR. V dôsledku týchto chýb nebola zaručená najvýhodnejšia ponuka. Po druhé, Európska agentúra pre lieky porušila pravidlá výberu zamestnancov a po tretie, nedokázala zabrániť konfliktom záujmov. Výkonný riaditeľ sa mesiac po odchode z agentúry zamestnal v poradenskej spoločnosti, ktorá okrem iného poskytuje služby farmaceutickým spoločnostiam spojené s vývojom nových liekov a so skracovaním lehoty na ich uvedenie na trh. Aj keď správna rada Európskej agentúry pre lieky nakoniec rozhodla, že stanoví obmedzenia v súvislosti s novými a budúcimi profesijnými činnosťami bývalého generálneho riaditeľa, orgán udeľujúci absolutórium od agentúry požaduje ďalšie vysvetlenia, ako sa v skutočnosti riešia prípady konfliktu záujmov.
<SPEAKER ID="424" NAME="Véronique Mathieu" LANGUAGE="FR">
Hlasovala som za odloženie rozhodnutia o udelení absolutória za rozpočtový rok 2009, keďže Dvor audítorov vzniesol výhrady voči zákonnosti a správnosti príslušných transakcií v účtovníctve agentúry za rozpočtový rok 2009. Okrem iného Dvor audítorov upozornil na presuny a zrušenie významných rozpočtových prostriedkov: napríklad 38 % rozpočtu v hlave "Budovy, vybavenie a rôzne prevádzkové výdavky" bolo prenesených do roku 2010 a 14,8 milióna EUR bolo prenesených na činnosti, ktoré sa neuskutočnili (alebo v niektorých prípadoch na tovary, ktoré neboli dodané) do konca roka, a to je v rozpore so zásadou ročnej platnosti rozpočtu. Dvor audítorov zdôraznil nedostatky v riadení poplatkov s dlhými lehotami na vymáhanie pohľadávok (až do 21 mesiacov), ako aj nedostatky v politike agentúry v oblasti správy pokladnice a nedostatky v riadení postupov verejného obstarávania. Správa upozorňuje na to, že z 32 odporúčaní Útvaru pre vnútorný audit (IAS), jedno odporúčanie, ktoré sa týka vykonávacích postupov agentúry v súvislosti s odborníkmi, bolo označené ako "kritické" a dvanásť odporúčaní týkajúcich sa predovšetkým riadenia ľudských zdrojov a konfliktov záujmov, ktoré spochybňujú nezávislosť zamestnancov, bolo označených ako "veľmi dôležitých".
<SPEAKER ID="425" NAME="Raül Romeva i Rueda" AFFILIATION="Verts/ALE">
písomne. - Týmto sa odkladá rozhodnutie Parlamentu o udelení absolutória výkonnému riaditeľovi Európskej agentúry pre lieky za plnenie rozpočtu agentúry za rozpočtový rok 2009.
<SPEAKER ID="426" NAME="Licia Ronzulli" LANGUAGE="IT">
Prostredníctvom dnešného uznesenia Parlament odkladá svoje rozhodnutie o udelení absolutória výkonnému riaditeľovi Európskej agentúry pre lieky za plnenie rozpočtu za rozpočtový rok 2009. Rozhodnutie Parlamentu o odklade vyplýva z toho, že Dvor audítorov vo svojej správe o overení ročnej účtovnej závierky za rozpočtový rok 2009 vzniesol výhrady voči zákonnosti a správnosti príslušných transakcií.
<SPEAKER ID="426" NAME="Michèle Striffler" LANGUAGE="FR">
Hlasovala som za správu pána Stavrakakisa, ktorá navrhuje odložiť rozhodnutie o udelení absolutória Európskej agentúre pre lieky (EMEA) za plnenie rozpočtu agentúry za rozpočtový rok 2009. Dvor audítorov vzniesol výhrady voči zákonnosti a správnosti príslušných transakcií v účtovníctve agentúry za rozpočtový rok 2009. Myslím si, že poslanci Parlamentu potrebujú ďalšie dôkazy skôr, ako navrhnú udeliť alebo odmietnu udeliť absolutórium tejto agentúre. Vypočutie agentúry EMEA je v tejto súvislosti naplánované na polovicu júla.
<SPEAKER ID="427" NAME="Zigmantas Balčytis" LANGUAGE="LT">
Podporil som túto správu a udelenie absolutória za plnenie rozpočtu Agentúry Európskej únie pre základné práva za rozpočtový rok 2009. Podľa informácií, ktoré poskytol Dvor audítorov, ročná účtovná závierka agentúry za rozpočtový rok 2009 je spoľahlivá a príslušné transakcie sú zákonné a správne. Súhlasím s pánom spravodajcom, že agentúra musí zlepšiť svoje rozpočtové plánovanie a plánovanie prijímania zamestnancov s cieľom riešiť nedostatočný súlad medzi rozpočtovým a personálnym plánovaním a urobiť pokrok v zabezpečovaní čo možno najrealistickejšieho vyhodnocovania ponúk. Agentúra musí informovať Európsky parlament o opatreniach prijatých na zlepšenie plánovania a monitorovania dohôd s cieľom vyhnúť sa v budúcnosti nedostatkom, o ktorých informoval Dvor audítorov. Agentúra musí prijať všetky opatrenia potrebné na zavedenie odporúčaní, ktoré predložil Dvor audítorov.
<SPEAKER ID="427" NAME="Diogo Feio" LANGUAGE="PT">
Cieľom agentúry je poskytovať inštitúciám a orgánom Európskej únie a jej členským štátom pomoc a zručnosti v oblasti základných práv a pomôcť im prijať opatrenia a definovať vhodné kroky v rámci pôsobnosti právnych predpisov EÚ. Hlavnými úlohami agentúry je zhromažďovanie, analýza a zverejňovanie objektívnych, spoľahlivých a porovnateľných informácií o situácii v oblasti základných práv v EÚ; zlepšovanie porovnateľnosti a spoľahlivosti údajov s použitím nových metód a pravidiel; vykonávanie a podpora výskumnej práce a štúdií v oblasti základných práv, formulovanie a zverejňovanie záverov a názorov o osobitných otázkach z vlastnej iniciatívy alebo na žiadosť Európskeho parlamentu, Rady alebo Komisie a podpora dialógu s občianskou spoločnosťou s cieľom zvyšovať informovanosť širokej verejnosti o základných právach.
<P>
Som rád, že Európsky úrad pre boj proti podvodom (OLAF), ktorý v roku 2008 začal vyšetrovanie týkajúce sa agentúry, uzavrel vyšetrovanie bez prijatia ďalších opatrení.
<SPEAKER ID="427" NAME="Juozas Imbrasas" LANGUAGE="LT">
Hlasoval som za tento dokument, pretože udeľuje riaditeľovi Agentúry Európskej únie pre základné práva absolutórium za plnenie rozpočtu agentúry za rozpočtový rok 2009. Dvor audítorov uviedol, že získal primeranú istotu o tom, že ročná účtovná závierka za rozpočtový rok 2009 je spoľahlivá a že príslušné transakcie sú zákonné a správne. Je úplne samozrejmé, že agentúra musí po audite finančného hospodárenia zrealizovať ešte štyri z deviatich odporúčaní Úradu pre vnútorný audit (IAS). Tieto odporúčania sa týkajú finančných rozhodnutí, informácií potrebných na účely podávania správ a monitorovania, pracovných programov uvádzajúcich všetky dostupné rozpočtové zdroje, finančných postupov a kontrolných zoznamov. Agentúra musí prijať opatrenia v záujme zavedenia týchto odporúčaní. Dvoru audítorov sa podarilo získať primeranú istotu o tom, že ročná účtovná závierka Agentúry Európskej únie pre základné práva za rozpočtový rok 2009 je zo všetkých významných hľadísk spoľahlivá a že príslušné transakcie sú ako celok zákonné a správne. Dvor audítorov poznamenal, že agentúra by mohla zlepšiť plánovanie rozpočtu a náboru zamestnancov, najmä pokiaľ ide o presuny medzi hlavami, vysoký podiel voľných pracovných miest (21 %) a vysoký objem rozpočtových prostriedkov prenesených do ďalšieho rozpočtového roka. Agentúra musí prijať všetky potrebné opatrenia na zlepšenie situácie.
<SPEAKER ID="427" NAME="Giovanni La Via" LANGUAGE="IT">
V dnešnom hlasovaní som podporil žiadosť o udelenie absolutória za plnenie rozpočtu Agentúry Európskej únie pre základné práva za rok 2009. Po dôkladnom posúdení rozpočtu agentúry Dvor audítorov, ktorý je zodpovedný za externú finančnú kontrolu, vyhlásil, že získal primeranú istotu o zákonnosti a spoľahlivosti príslušných transakcií. Myslím si však, že požiadavka, aby agentúra vynaložila úsilie na zlepšenie plánovania rozpočtu a náboru zamestnancov je absolútne správna. Rovnako oceňujem odhodlanie agentúry predchádzať budúcemu opakovaniu nedostatkov, ktoré vo svojej správe zdôraznil Dvor audítorov.
<SPEAKER ID="428" NAME="David Martin" AFFILIATION="S&amp;D">
písomne. - Hlasoval som za toto uznesenie o Agentúre pre základné práva a podporujem výzvy, aby agentúra urobila pokrok v zabezpečovaní čo možno najrealistickejšieho vyhodnocovania ponúk. V uznesení sa uvádza, že Dvor audítorov informoval o tomto probléme v súvislosti so zadaním troch rámcových dohôd v celkovej sume 2 575 000 EUR a zdôrazňuje najmä to, že v týchto troch prípadoch sa finančné ponuky výrazne líšili v jednotkových cenách, ako aj v odhadoch účastníkov verejnej súťaže týkajúcich sa človekodní potrebných na realizáciu toho istého scenára.
<SPEAKER ID="429" NAME="Raül Romeva i Rueda" AFFILIATION="Verts/ALE">
písomne. - Týmto sa riaditeľovi Agentúry Európskej únie pre základné práva udeľuje absolutórium za plnenie rozpočtu agentúry za rozpočtový rok 2009.
<SPEAKER ID="430" NAME="Licia Ronzulli" LANGUAGE="IT">
Prostredníctvom dnešného uznesenia Parlament udeľuje absolutórium riaditeľovi Agentúry Európskej únie pre základné práva za plnenie rozpočtu agentúry za rozpočtový rok 2009. Parlament víta predsavzatie agentúry zlepšiť plánovanie a monitorovanie dohôd s cieľom vyhnúť sa v budúcnosti nedostatkom, o ktorých informoval Dvor audítorov. Parlament preto vyzýva agentúru, aby informovala orgán udeľujúci absolutórium o opatreniach prijatých v tejto súvislosti.
<SPEAKER ID="431" NAME="Zigmantas Balčytis" LANGUAGE="LT">
Podporil som túto správu a udelenie absolutória za plnenie rozpočtu Európskeho spoločného podniku pre ITER a rozvoj energie jadrovej syntézy za rozpočtový rok 2009. Podľa informácií, ktoré poskytol Dvor audítorov, ročná účtovná závierka spoločného podniku za rozpočtový rok 2009 je spoľahlivá a príslušné transakcie sú zákonné a správne. Spoločný podnik je v počiatočnej fáze a ku koncu roka 2009 ešte v plnej miere nezaviedol systém vnútornej kontroly ani systém finančného výkazníctva. Realizácia týchto systémov sa musí urýchlene dokončiť. Miera čerpania platobných rozpočtových prostriedkov spoločného podniku dosiahla 65,3 %. Súhlasím s tým, že spoločný podnik sa stále nachádza v počiatočnej fáze a že nedostatočné čerpanie súvisí najmä s oneskoreniami v napredovaní programu jadrovej syntézy Euratomu, na čo už Dvor audítorov upozornil v roku 2008. Súhlasím so spravodajcom v tom, že je dôležité stanoviť podmienky, za ktorých sa nevyčerpané finančné prostriedky presunú do nasledujúceho roka. S ohľadom na veľkosť svojho rozpočtu by mal spoločný podnik zriadiť audítorský výbor.
<SPEAKER ID="431" NAME="Lara Comi" LANGUAGE="IT">
Hlasovala som za udelenie absolutória za rok 2009, pokiaľ ide o rozpočet spoločného podniku pre ITER a rozvoj energie jadrovej syntézy, pretože správa uvádza, že účtovná závierka a súvisiace transakcie sú spoľahlivé. Zistili sa nejaké nezrovnalosti, ale tie sú zapríčinené skutočnosťou, že predmetný spoločný podnik je ešte v počiatočnej fáze. Preto verím, že pod starostlivým vedením Komisie sa systém auditu a rozpočtového riadenia zlepšia a že spoločný podnik dokončí realizáciu svojho systému vnútornej kontroly a systému pre finančné informácie.
<SPEAKER ID="431" NAME="Diogo Feio" LANGUAGE="PT">
Cieľmi spoločného podniku je poskytovať príspevok Európskeho spoločenstva pre jadrovú energiu (Euratomu) pre medzinárodnú organizáciu pre rozvoj energie jadrovej syntézy a medzinárodný termonukleárny experimentálny reaktor (ITER) a pre aktivity v rámci širšieho prístupu s Japonskom na rýchlu realizáciu energie jadrovej syntézy a na prípravu a koordináciu programu aktivít pri príprave konštrukcie skúšobného reaktora na jadrovú syntézu (DEMO) a súvisiacich zariadení vrátane Medzinárodného zariadenia na ožarovanie materiálov pre jadrovú syntézu (IFMIF). Okrem ďalších činností spoločného podniku sú jeho hlavnými úlohami dohliadať na prípravu miesta pre projekt ITER, zabezpečovať pre organizáciu ITER materiálne, finančné a ľudské zdroje, koordinovať vedecký a technologický výskum a rozvojové činnosti v oblasti jadrovej syntézy a fungovať ako rozhranie s organizáciou ITER.
<P>
Ako vyzdvihol spravodajca, Dvor audítorov zistil, že existuje viacero oblastí rozpočtu, ktoré by sa mali zlepšiť, najmä pokiaľ ide o výnimky z rozpočtových zásad, úlohu Útvaru pre vnútorný audit Komisie, zriadenie audítorského výboru, oneskorené platby príspevkov členov a pravidlá udeľovania grantov.
<SPEAKER ID="431" NAME="Juozas Imbrasas" LANGUAGE="LT">
Hlasoval som za tento dokument, pretože Dvor audítorov vyhlásil, že získal primeranú istotu o tom, že účtovná závierka za rozpočtový rok 2009 je spoľahlivá a príslušné transakcie sú zákonné a správne. Európsky spoločný podnik pre ITER a rozvoj energie jadrovej syntézy je v počiatočnej fáze a ku koncu roka 2009 ešte v plnej miere nedokončil svoj systém vnútornej kontroly a systém pre finančné informácie. Malo by sa tiež uznať, že nedostatočné čerpanie preto súvisí najmä s oneskoreniami v napredovaní programu jadrovej syntézy Euratomu, na čo už Dvor audítorov upozornil v roku 2008. Spoločný podnik musí zmeniť a doplniť svoje rozpočtové pravidlá s cieľom zapracovať do nich odporúčania Dvora audítorov z jeho stanoviska č. 4/2008 k týmto pravidlám. Myslím si, že sú nevyhnutné ďalšie zlepšenia, pokiaľ ide o výnimky z rozpočtových zásad, úlohu Útvaru pre vnútorný audit Komisie, zriadenie audítorského výboru, oneskorené platby príspevkov členov, pravidlá udeľovania grantov a prechodné ustanovenia stanovené v článku 133 rozpočtových pravidiel spoločného podniku ITER.
<SPEAKER ID="432" NAME="David Martin" AFFILIATION="S&amp;D">
písomne. - Hlasoval som za udelenie absolutória Európskemu spoločnému podniku pre ITER a rozvoj energie jadrovej syntézy. Zastávam názor, že s ohľadom na veľkosť rozpočtu a zložitosť svojich úloh by mal spoločný podnik vytvoriť audítorský výbor, ktorý by podliehal priamo správnej rade.
<SPEAKER ID="433" NAME="Raül Romeva i Rueda" AFFILIATION="Verts/ALE">
písomne. - Hlasoval som PROTI udeleniu absolutória riaditeľovi Spoločného podniku pre ITER a rozvoj energie jadrovej syntézy za plnenie rozpočtu spoločného podniku za rozpočtový rok 2009.
<SPEAKER ID="434" NAME="Licia Ronzulli" LANGUAGE="IT">
Prostredníctvom dnešného uznesenia udeľuje Parlament absolutórium riaditeľovi Európskeho spoločného podniku pre ITER a rozvoj energie jadrovej syntézy za plnenie rozpočtu spoločného podniku vo finančnom roku 2009. Parlament naliehavo vyzýva spoločný podnik, aby zmenil a doplnil svoje rozpočtové pravidlá a zapracoval do nich odporúčania Dvora audítorov.
<SPEAKER ID="434" NAME="Dominique Vlasto" LANGUAGE="FR">
Parlament schválil plnenie rozpočtu za rok 2009 perspektívneho medzinárodného vedeckého projektu ITER. Vítam toto hlasovanie, ktoré vyvracia neplodné polemiky o uskutočniteľnosti tohto podniku, ktorý je na svete jediný svojho druhu. Parlament upozornil na problémy a oneskorenia počas počiatočnej fázy a vyzval na zlepšenie jeho systému vnútornej kontroly. Vidím v tom signál podpory, ktorého cieľom je zaručiť dlhodobú budúcnosť a úspech tohto podniku, na ktorom sa podieľajú najväčšie veľmoci sveta. Svoj hlas by som chcela využiť na potvrdenie svojej dôvery v mimoriadne ambiciózne vedecké dobrodružstvo, od ktorého sa očakáva, že prinesie významný osoh. Jadrová syntéza je určená na to, aby obyvateľom na celom svete poskytovala čistú, trvalú a bezpečnú energiu. Podporí naše opatrenia na boj proti globálnemu otepľovaniu a na zabezpečenie našej energetickej nezávislosti. Musíme vyhradiť prostriedky, ktoré budú zodpovedať významu predmetnej oblasti, a pre informáciu by som chcela vysvetliť, že veľkosť vyčleneného rozpočtu a oneskorenia, ktoré sme zistili, súvisia s technickou a organizačnou zložitosťou tohto jedinečného projektu. Je úlohou EÚ, aby zachovala svoj imidž posilnením svojho záväzku pre projekt ITER a požadovaním, aby jej partneri urobili to isté.
<SPEAKER ID="435" NAME="Luís Paulo Alves" LANGUAGE="PT">
Hlasujem za tento návrh, pretože súhlasím s postupmi udeľovania absolutória a s náležitými rozpočtovými prostriedkami, ktoré sú navrhnuté pre každý riadok.
<SPEAKER ID="431" NAME="José Manuel Fernandes" LANGUAGE="PT">
Doba krízy, ktorou prechádzame, od nás vyžaduje, aby sme venovali osobitnú pozornosť spôsobu, akým sa míňajú finančné zdroje EÚ. Priority stanovené Parlamentom sa musia v plnej miere dodržiavať, aby sa čoraz starostlivejším finančným hospodárením zvýšili úspory. Výsledky je možné zlepšiť len prostredníctvom neustálej sebakritiky, ktorá umožní nápravu všetkých tendencií, ktoré sa odchyľujú od cieľov stanovených Európskou úniou. Keďže Výbor pre kontrolu rozpočtu navrhuje udelenie tohto absolutória, súhlasím s odporúčaniami spravodajcu a hlasujem za túto správu.
<SPEAKER ID="436" NAME="Kader Arif" LANGUAGE="FR">
Po záplavách, ktoré v roku 2010 zničili Pakistan, žiadala Rada o núdzové opatrenia na podporu krajiny. Predložil som pozmeňujúci a doplňujúci návrh, v ktorom odmietam nariadenie navrhnuté Komisiou, keďže takéto obchodné preferenciou sú teoreticky dobrou myšlienkou, ale v praxi nie. Naša reakcia na humanitárnu krízu nemôže by založená na obchode, najmä ak zvážime, že teraz je to jeden rok, čo sa stala katastrofa, a situácia nie je tak veľmi naliehavá. Takáto podpora je nelogická a škodlivá, pretože nakoniec za podporu Pakistanu zaplatia ľudia v Európe, najmä ľudia pracujúci v odvetví textilu v niektorých južných krajinách, a pritom túto podporu by sme mali zaplatiť spoločne my všetci. Navyše tým, že sa zameriavame len na určité odvetvia, nepomáhame všetkým Pakistancom.
<SPEAKER ID="436" NAME="Zigmantas Balčytis" LANGUAGE="LT">
Hlasoval som za túto správu. Návrh Komisie predložený po nebývalých záplavách, ktoré minulé leto zničili rozsiahlu časť územia Pakistanu, sa snaží rozšíriť autonómne obchodné preferencie na túto krajinu a týka sa 75 skupín výrobkov, ktoré sú pre vývoz Pakistanu dôležité (väčšinou textil a oblečenie), prostredníctvom ich vyňatia z colnej povinnosti, až na jeden výrobok (etanol), na ktorý sa bude vzťahovať colná kvóta.
<SPEAKER ID="436" NAME="Slavi Binev" AFFILIATION="NI">
písomne. - (BG) Plne podporujem návrh nariadenia Európskeho parlamentu a Rady, ktorým sa zavádzajú núdzové autonómne obchodné preferencie pre Pakistan. Obchodné preferencie sú pre Pakistan mimoriadne dôležité, pretože zabezpečia trvalo udržateľný rozvoj pre krajinu, ktorú nedávno zasiahlo viacero prírodných katastrof. Okrem uzatvorenia dohody s Pakistanom bude musieť Európska únia zohrať kľúčovú úlohu a presvedčiť Indiu, aby podporila dohodu v rámci Svetovej obchodnej organizácie.
<SPEAKER ID="436" NAME="Maria Da Graça Carvalho" LANGUAGE="PT">
Vítam pomoc, ktorú Európska únia ako najväčší darca humanitárnej pomoci poskytla Pakistanu po prírodných katastrofách, ktoré spustošili hospodárstvo a obyvateľstvo krajiny. Používanie obchodnej politiky EÚ ako formy humanitárnej a rozvojovej pomoci je však veľmi nesprávne. Komisia by podľa mňa nemala nikdy navrhovať takéto opatrenia bez toho, že by najprv vyčíslila hospodársky a sociálny vplyv na jednotlivé regióny EÚ. Jeden z najvážnejších dôsledkov týchto opatrení by sa mohol prejaviť v Portugalsku, kde textilný a odevný priemysel predstavuje 11 % vývozov a 160 000 pracovných miest, a ktorý by dotovaná konkurencia z Pakistanu ťažko zasiahla.
<SPEAKER ID="436" NAME="Marielle De Sarnez" LANGUAGE="FR">
Po ťažkých záplavách, ktoré Pakistan postihli v lete roku 2010, chcela Európska únia poskytnúť pomoc v podobe výnimočných obchodných preferencií. Zámer tejto iniciatívy je síce chvályhodný, mali by sme však posúdiť, do akej miery bude táto iniciatíva užitočná v praxi, a musíme si položiť otázku, či sa táto hospodárska pomoc naozaj dostane k obyvateľom Pakistanu, najmä k drobným výrobcom a poľnohospodárom, ktorých záplavy zvlášť ťažko zasiahli. Plán pomoci Komisie založený na obchode musí prejsť určitým postupom: musí ho schváliť Parlament, ale aj Svetová obchodná organizácia (WTO), keďže tieto obchodné preferencie sa odkláňajú od základných medzinárodných obchodných pravidiel. Parlament dal Komisii práve zelenú, že môže pokračovať v rozhovoroch s WTO, ale trval na obmedzení ich trvania a rozsahu. Niekto by mohol spochybniť múdrosť voľby tohto pomalého, zdĺhavého postupu namiesto iných rýchlejších, účinnejších foriem pomoci, ktoré by sa v tomto čase do Pakistanu už dostali.
<SPEAKER ID="437" NAME="Anne Delvaux" LANGUAGE="FR">
Hlasovala som za túto správu. Osobitne som chcela, aby sme v čo najväčšom predstihu zabezpečili účinné monitorovanie vývoja dovozov výrobkov, na ktoré sa nariadenie vzťahuje, a zriadili colný dohľad nad týmito dovozmi. Podporujem tiež myšlienku, že by sa mala predkladať štvrťročná správa o uplatňovaní a vykonávaní monitorovania.
<SPEAKER ID="437" NAME="José Manuel Fernandes" LANGUAGE="PT">
V tejto správe ide o návrh nariadenia Európskeho parlamentu a Rady, ktorým sa zavádzajú núdzové autonómne obchodné preferencie pre Pakistan. Pokiaľ ide o humanitárnu pomoc, Európska únia zohrávala odjakživa vedúcu úlohu. Tak to bolo minulé leto, keď záplavy zničili obrovskú časť Pakistanu, mnoho ľudí prišlo o život a vznikli obrovské materiálne škody. Okrem humanitárnej pomoci v prvých hodinách po katastrofe hľadala EÚ ďalšie spôsoby, ako podporiť hospodársku obnovu krajiny, čo je obsahom navrhovaného nariadenia. Musíme však zabezpečiť ochranu pred určitými aspektmi, ktoré by mohli uškodiť niektorým európskym obchodným odvetviam, konkrétne odvetviu textilu. Navyše si myslím, že obchodné preferencie nie sú správnym spôsobom, ako pomôcť krajine, ktorá je obeťou katastrofy. Tieto preferencie by dokonca mohli umožniť vznik nebezpečného precedensu. Nesmieme zabudnúť na to, že súčasná hospodárska a finančná kríza spôsobila, že spoločnosti najviac vystavené globalizácii sa nachádzajú v zraniteľnej situácii, a je neprijateľné, že obchodné preferencie by na ne mohli mať škodlivý dosah.
<SPEAKER ID="437" NAME="Göran Färm, Anna Hedh, Olle Ludvigsson a Åsa Westlund" LANGUAGE="SV">
My švédski sociálni demokrati podporujeme návrh Komisie pozastaviť na určitú dobu všetky clá na určité dovozy z Pakistanu po záplavách, ktoré sa tam stali minulý rok. Keďže cieľom týchto obchodných preferencií je snaha o podporu obnovy a budúceho rozvoja Pakistanu, myslíme si, že by mali byť ofenzívne a ďalekosiahle bez ochranných opatrení pre EÚ najmä preto, že majú platiť len obmedzenú dobu. Bojujeme za dodržiavanie ľudských práv vrátane práv pracovníkov a sociálnych a environmentálnych noriem a demokratických zásad a za to, aby boli zahrnuté do podmienok obchodnej dohody. Hlasovali sme proti náročným požiadavkám v oblasti ľudských práv, ktoré sú v správe navrhnuté, pretože je úplne nerozumné očakávať, že Pakistan ich splní pred plánovaným začiatkom platnosti obchodných preferencií. Myslíme si, že EÚ mala namiesto toho v týchto oblastiach požadovať zlepšenia, ktoré bolo možné realizovať rýchlo, najmä s ohľadom na skutočnosť, že tieto požiadavky predložíme, ak sa bude neskôr uzatvárať obchodná dohoda medzi EÚ a Pakistanom.
<SPEAKER ID="438" NAME="João Ferreira" LANGUAGE="PT">
Ako sme už viackrát povedali, tragédia, ktorá postihla Pakistan, si vyžaduje európsku solidaritu. Nemôže to však byť zámienkou na ohrozenie odvetvia textilu viacerých členských štátov, ako napríklad Portugalska. Existujú aj iné spôsoby preukázania solidarity, efektívnejšie formy pomoci zamerané na obnovenie postihnutých oblastí a zlepšenie životných podmienok dotknutých ľudí, a to na základe politiky účinnej a trvalej rozvojovej spolupráce a pomoci, ktorá podporuje integrovaný a udržateľný rozvoj miestnych spoločenstiev. Existujú však aj spravodlivejšie formy pomoci. Tieto obchodné koncesie prinesú úžitok najmä veľkým európskym dovozcom, pre ktorých sa splnili ich dlhotrvajúce túžby. Na druhej strane, poškodia odvetvie textilu a krajiny a regióny, ktoré sú od nich najviac závislé. A to všetko na pozadí vážnej hospodárskej krízy a vysokej nezamestnanosti.
<P>
Aj keď je pravda, že opatrenia navrhnuté Komisiou nemôžu byť v žiadnom prípade zámienkou na nový zánik pracovných miest a zvýšenie vykorisťovania v európskom priemysle, nemôžeme však zároveň prehliadať objektívne ťažkosti, ktoré tieto opatrenia vytvoria. Medzi pokusmi o osladenie horkej pilulky zavádzaním ochranných opatrení, ktoré však jej podstatu nemenia, správa tieto skutočnosti uznáva.
<SPEAKER ID="439" NAME="Ilda Figueiredo" LANGUAGE="PT">
Táto správa je len ďalším príkladom ochraňovania záujmov veľkých spoločností a finančných inštitúcií Európskej únie na úkor priemyslu v krajinách s najzraniteľnejšími hospodárstvami. Zavedením núdzových autonómnych obchodných preferencií pre Pakistan vnáša Európska komisia úzke obchodné záujmy niekoľkých subjektov, jednoducho a proste sveta obchodu, do oblasti humanitárnej pomoci.
<P>
Je to prejav pokrytectva, ktorý využíva prírodnú katastrofu, ktorá zničila Pakistan, na uspokojenie ambícií niekoľkých veľkých spoločností v mocnostiach EÚ, ktoré zničia odvetvie textilu EÚ a krajiny a regióny, ktoré sú od neho najviac závislé. Vážne to zasiahne odvetvie, ktoré ťažko postihla liberalizácia svetového obchodu, sústredené v regiónoch s vysokými úrovňami nezamestnanosti a chudoby, malou diverzifikáciou hospodárstva, ako napríklad niektoré regióny na severe a v strede Portugalska.
<P>
Preto sme hlasovali za návrh na zamietnutie dohody a je nám ľúto, že tento návrh nebol prijatý. Hlasovali sme však aj za jej vrátenie do Komisie v nádeji, že ešte bude možné zohľadniť stanovisko portugalského parlamentu, ktoré prijalo uznesenie proti týmto obchodným výsadám. Potrebná solidarita s Pakistanom musí byť naozaj založená na pomoci vychádzajúcej z politiky rozvojovej pomoci a spolupráce.
<SPEAKER ID="439" NAME="Bruno Gollnisch" LANGUAGE="FR">
Minulý rok boli v Pakistane vážne záplavy. Myšlienka Komisie týkajúca sa financovania rekonštrukcie spočívala v otvorení územia EÚ pre dovozy textilných a iných citlivých výrobkov bez uplatňovania ciel alebo vo väčšine prípadov kvót bez toho, že by zohľadnila hrozbu, ktorej budú čeliť európske podniky pre túto novú neobjektívnu hospodársku súťaž. Už len to by bolo dostatočným dôvodom na hlasovanie proti tejto správe. Tento Parlament odmietol neprijať túto správu napriek tomu, že do nej bolo začlenené ustanovenie, v ktorom bolo uvedené, že táto osobitná obchodná dohoda sa môže ukončiť, ak sa zistí, že Pakistan podporuje teroristické organizácie.
<P>
Uspokojil sa s odkladom konečného hlasovania. Zdá sa, že naozaj musíme raz a navždy rozptýliť nejasnosti týkajúce sa toho, kde skutočne stoja pakistanské orgány, či už ide o poskytovanie útočiska pre teroristov, pomoc Talibanu najmä v kmeňových oblastiach alebo prenasledovanie kresťanov.
<SPEAKER ID="439" NAME="Juozas Imbrasas" LANGUAGE="LT">
Hlasoval som za tento dokument. Návrh Komisie predložený po nebývalých záplavách, ktoré minulé leto zničili rozsiahlu časť územia Pakistanu, sa snaží rozšíriť autonómne obchodné preferencie na túto krajinu a týka sa 75 skupín výrobkov, ktoré sú pre vývoz Pakistanu dôležité (väčšinou textil a oblečenie), prostredníctvom ich vyňatia z colnej povinnosti, až na jeden výrobok (etanol), na ktorý sa bude vzťahovať colná kvóta. Autonómne obchodné preferencie by sa mali síce rozšíriť na Pakistan na obdobie 3 rokov, ale Komisia pred prijatím návrhu nariadenia neuskutočnila celkové posúdenie vplyvu navrhovaných opatrení. Okrem toho je potrebné poznamenať, že návrh Komisie neukladá Pakistanu žiadne povinnosti v oblasti ľudských a sociálnych práv, ako by to bolo v prípade, keby mu bol udelený štatút VSP+. Hoci by bolo možné argumentovať, že v dôsledku osobitných okolností, ktoré viedli k rozhodnutiu priznať Pakistanu autonómne obchodné preferencie, navrhované opatrenia nevytvoria právne záväzný precedens, takéto vysvetlenie nie je úplne presvedčivé. Naozaj nie je možné vylúčiť, že po rozhodnutí priznať autonómne obchodné preferencie záplavami postihnutému Pakistanu nebudú v budúcnosti nasledovať podobné iniciatívy. Okrem toho tu existuje riziko, že prijatie autonómnych obchodných preferencií bez toho, aby boli akokoľvek podmienené ľudskými právami, v skutočnosti oslabí súčasný systém preferencií EÚ, ktorý sa zakladá na dodržiavaní súboru základných práv a hodnôt.
<SPEAKER ID="439" NAME="Elisabeth Köstinger" LANGUAGE="DE">
Európska únia je na celom svete známa tým, že poskytuje pomoc tam, kde je potrebná. EÚ to opäť dokázala v Pakistane v roku 2010 rýchlym vyplatením pomoci po dramatických záplavách a ich následkoch. V ďalšom kroku chcela Komisia Pakistanu pomôcť po hospodárskej stránke a chcela zaručiť pozastavenie ciel na textilné výrobky a etanol. Zdá sa, že tento prístup je veľmi kontroverzný. Skutočnosťou však je, že najprv musí táto iniciatíva dostať zelenú na úrovni Svetovej obchodnej organizácie (WTO). Až potom by mal byť Parlament aktívny a prijať rozhodnutie.
<SPEAKER ID="440" NAME="David Martin" AFFILIATION="S&amp;D">
písomne. - Veľmi ľutujem skutočnosť, že Parlament počas hlasovania o autonómnych obchodných preferenciách pre Pakistan súhlasil so znížením doby trvania výhod na jeden rok, čím sa významne znížili akékoľvek výhody pre Pakistan.
<SPEAKER ID="440" NAME="Mario Mauro" LANGUAGE="IT">
Hlasoval som za správu najmä s ohľadom na pozmeňujúci a doplňujúci návrh, v ktorom sa uvádza: "Bez toho, aby tým boli dotknuté podmienky stanovené v odseku 1, je nárok na získanie výhod z preferenčných opatrení podľa článku 1 podmienený dodržiavaním ľudských práv vrátane základných pracovných práv a základných zásad demokracie zo strany Pakistanu." Dodržiavanie ľudských práv musí byť nevyhnutnou podmienkou na uzatvorenie akejkoľvek dohody s tretími krajinami.
<SPEAKER ID="441" NAME="Jean-Luc Mélenchon" LANGUAGE="FR">
Táto správa nám umožňuje, aby bola pomoc, ktorú poskytujeme už zničenej krajine, podmienená tým, že táto krajina prijme záväzok zriecť sa všetkých foriem obchodného protekcionizmu. Je to nespravodlivý návrh a hlasujem proti tejto správe.
<SPEAKER ID="441" NAME="Alexander Mirsky" AFFILIATION="S&amp;D">
písomne. - Ako je známe, Európska rada po nebývalých a zničujúcich záplavách v Pakistane v júli a auguste roku 2010 na svojom zasadnutí 16. septembra poverila ministrov, aby sa urýchlene dohodli na komplexnom balíku krátkodobých, strednodobých a dlhodobých opatrení, ktoré pomôžu podporiť obnovu a budúci vývoj Pakistanu. Návrh nariadenia rozširuje autonómne obchodné preferencie na Pakistan prostredníctvom časovo obmedzeného pozastavenia všetkých ciel na určité výrobky, ktoré sú pre vývoz Pakistanu dôležité. Bol zostavený zoznam 75 skupín výrobkov podliehajúcich clu, ktoré sú pre vývoz Pakistanu dôležité (väčšinou textil a oblečenie). Vybrané skupiny výrobkov dosahujú hodnotu takmer 900 miliónov EUR dovoznej hodnoty, čo predstavuje približne 27 % hodnoty dovozov z Pakistanu do EÚ (3,3 miliardy EUR). Hlasoval som za.
<SPEAKER ID="441" NAME="Andreas Mölzer" LANGUAGE="DE">
Okrem sľubu poskytnúť viac ako 415 miliónov EUR vo forme okamžitej pomoci reaguje EÚ na katastrofu v dôsledku záplav v Pakistane zavedením výnimočných obchodných opatrení, ktorých cieľom je podporiť vývoz Pakistanu. Európska komisia navrhla balík 75 colných položiek hlavných vývozných odvetví Pakistanu v oblastiach, ktoré boli najviac postihnuté záplavami. Obchodné výmeny Pakistanu s Úniou tvoria najmä textilné a odevné výrobky, ktoré podľa Komisie v roku 2009 predstavovali 73,7 % pakistanského vývozu do Únie. V posúdení vplyvov EÚ je uvedené, že poskytnutie týchto obchodných preferencií by malo mať len obmedzený nepriaznivý dosah na vnútorný trh a nemalo by negatívne postihnúť najmenej rozvinutých členov Svetovej obchodnej organizácie (WTO). Napriek tomu však očakávame, že jednostranné pozastavenie ciel povedie vo WTO ku konaniu vo veci porušenia predpisov.
<P>
Ak bude Pakistanu umožnené zaradiť sa do skupiny krajín, ktoré požívajú preferenčné colné tarify - inými slovami, ak bude zaradený do takzvaného zoznamu VSP+ -, potom sa dá povedať, že záležitosť sa vyriešila sama. Nekoordinované neuvážené reakcie nie sú veľmi užitočné. Osobitne textilné a odevné odvetvia sa v dôsledku zmien v mnohých členských štátoch ocitli v kríze. Preto nie je možné vylúčiť negatívny dosah obchodných preferencií, a preto som správu odmietol.
<SPEAKER ID="442" NAME="Vital Moreira" LANGUAGE="PT">
Hlasoval som proti tomu, aby EÚ priznala Pakistanu obchodné preferencie prostredníctvom oslobodenia od dovozných ciel pod zámienkou záplav, ktoré sa udiali minulý rok. Nemyslím si, že je rozumné použiť výnimočné obchodné preferencie odporujúce pravidlám medzinárodného obchodného práva ako prostriedok núdzovej pomoci, ktorá má svoje vlastné nástroje. Európska únia to predtým nikdy neurobila a neurobili to ani iné krajiny. Žiadna iná rozvinutá krajina sa neubrala touto cestou, neurobili to USA, Japonsko, Austrália, Nový Zéland ani Kanada. Aj keby výhody poskytnuté Pakistanu predstavovali určitý druh odmeny za jeho úlohu v Afganistane, myslím si, že využitie obchodných preferencií ako politického nástroja predstavuje nebezpečný precedens.
<P>
Za obchodné výhody poskytnuté Pakistanu navyše zaplatia najviac postihnuté európske odvetvia, a to konkrétne odvetvie textilu v južnej Európe, a tiež chudobné krajiny, napríklad Bangladéš a krajiny v severnej Afrike, ktoré do Európy vyvážajú rovnaké výrobky, ktoré budú trpieť pre zvýšenie európskych dovozov z Pakistanu.
<P>
Hlasoval som však za predložené pozmeňujúce a doplňujúce návrhy, ktoré značne zmierňujú negatívny dosah návrhu: ochranné ustanovenie, obmedzenie na jeden rok a ustanovenie o ľudských právach.
<SPEAKER ID="442" NAME="Franz Obermayr" AFFILIATION="NI">
písomne. - (DE) Nikto nespochybňuje skutočnosť, že sa musia podporiť rozvojové krajiny ako Pakistan, ktorý opakovane ničia záplavy. EÚ však musí zabezpečiť, aby aj jej partnerské krajiny v takýchto obchodných dohodách plnili určité požiadavky najmä, ak sa majú pozastaviť clá. Nemôžeme dovoliť, aby takéto pozastavenie ciel spôsobovalo škody nášmu domácemu odvetviu textilu - pričom EÚ sa vôbec nezaujíma o to, či sa tieto výrobky vyrábajú využitím detskej práce alebo či prijaté prostriedky nejdú priamo na podporu terorizmu. Rozsiahle colné úľavy musia byť preto spojené s bezpodmienečnou povinnosťou dodržiavať ľudské práva. Na mysli mám napríklad kresťanské menšiny a práva žien. Zákon o rúhaní v tejto krajine je zvlášť znepokojujúci: každý, kto urazí Mohameda, je odsúdený na smrť. Fundamentalizmus je v Pakistane rozšírený na všetkých spoločenských úrovniach - o to viac od smrti Usámu bin Ládina -, dokonca aj medzi študentmi slávnej Medzinárodnej islamskej univerzity. Argument, že obchodné preferencie možno použiť na podporu prosperity a boja proti radikalizmu, preto neobstojí. EÚ nemôže jednoducho priznať obchodné preferencie a zároveň ignorovať dôležité veci základných právnych otázok. Preto som hlasoval proti tejto správe.
<SPEAKER ID="442" NAME="Maria do Céu Patrão Neves" LANGUAGE="PT">
Komisia predložila po nebývalých záplavách, ktoré minulé leto zničili rozsiahlu časť územia Pakistanu, návrh na to, aby EÚ krajine priznala rozsiahle autonómne obchodné preferencie v podobe oslobodenia od colnej povinnosti pre 75 skupín výrobkov, ktoré sú pre Pakistan dôležité: v podstate textil a odevy. Toto opatrenie predstavené ako dočasné, ale ktoré bolo na obdobie troch rokov, by malo veľký dosah na portugalské odvetvie textilu, preto som hlasovala proti tejto správe. Keďže však správa bola prijatá, úspešne som podporila obmedzenie trvania obchodných preferencií na jeden rok od dátumu nadobudnutia platnosti týchto opatrení s cieľom minimalizovať následky na portugalské textilné odvetvie. Po dôkladnom posúdení vplyvov na európske odvetvie textilu, ktoré má predložiť Komisia, je prípadne možné toto obdobie predĺžiť. Na záver, hlasovala som aj za - opäť myslím na portugalské odvetvie textilu - zavedenie ochranných opatrení, ktoré stanovujú, že je kedykoľvek možné opätovne uvaliť na určitý výrobok bežné clo podľa spoločného colného sadzobníka, ak sa výrobok pochádzajúci z Pakistanu dováža za podmienok, ktoré spôsobujú, alebo existuje nebezpečenstvo, že spôsobia závažné ťažkosti výrobcom podobných alebo priamo konkurujúcich výrobkov v Únii.
<SPEAKER ID="443" NAME="Raül Romeva i Rueda" AFFILIATION="Verts/ALE">
písomne. - Zelení od začiatku súhlasili s myšlienkou podporiť úsilie Pakistanu prekonať hlad a biedu po záplavách. Naša hlavná kritika sa však týkala toho, že to bolo opatrenie, ktoré sa zameriavalo na krajinu postihnutú terorizmom bez toho, že by sa určila jej politická agenda, a bez začlenenia opatrení do súboru opatrení týkajúcich sa politického kontextu. Zelení sa navyše obávali, že tieto opatrenia by mohli pripraviť cestu na zaradenie Pakistanu do systému VSP+ bez toho, že by krajina podpísala a realizovala príslušné pracovné a environmentálne dohovory (nie to ešte Ženevské dohovory). Na záver, zelení navyše chceli vyňať etanol zo zoznamu bezcolných výrobkov, pretože by sa vyrábal z cukrovej trstiny, ktorá by nahradila potravinové plodiny a ktorá predstavuje plodinu s vysokou emisiou skleníkových plynov a nevytvára významný počet pracovných miest. Vo Výbore pre medzinárodný obchod nebol, bohužiaľ, prijatý žiadny z pozmeňujúcich a doplňujúcich návrhov zelených. Text bol nakoniec vrátený späť do výboru.
<SPEAKER ID="444" NAME="Licia Ronzulli" LANGUAGE="IT">
Návrh, ktorý bol dnes prijatý, vznikol po nebývalých záplavách, ktoré minulý rok v lete zničili obrovskú časť územia Pakistanu. Konečný dokument chce tejto krajine priznať obchodné preferencie pre 75 skupín dôležitých výrobkov (najmä textil a odevy) v podobe oslobodenia od cla s výnimkou jedného výrobku (etanol), na ktorý sa vzťahujú colné kvóty.
<P>
Navrhnuté opatrenia by sme mali uvítať ako dokonalý príklad súčinnosti, ktoré umožnilo nadobudnutie platnosti Lisabonskej zmluvy. Európska únia a jej členské štáty už Pakistanu poskytli štedrú humanitárnu pomoc, ale rozšírenie obchodných preferencií v tejto krajine je súčasťou väčšieho balíka opatrení, ktorý sa má zameriavať na strednodobé a dlhodobé hospodárske dôsledky katastrofických záplav.
<P>
Zabezpečenie obnovy a budúceho udržateľného rozvoja Pakistanu je mimoriadne dôležité nielen pre jeho občanov, ale tiež pre bezpečnosť a stabilitu regiónu. Stabilný a prosperujúci Pakistan, ktorý nie je predmetom extrémistických alebo fundamentalistických tendencií, je samozrejme v záujme Európskej únie.
<SPEAKER ID="445" NAME="Keith Taylor" AFFILIATION="Verts/ALE">
písomne. - Keď sme v októbri 2010 prvýkrát počuli o plánoch Komisie pomôcť Pakistanu spamätať sa zo strašných záplav prostredníctvom zrušenia niektorých colných sadzieb, zelení chceli nadšene pomôcť. Ešte stále chceme, ale kedysi jednoduchá myšlienka sa stala príliš komplikovanou a nepoužiteľnou. Pôvodne bol program naplánovaný na 3 roky, hoci sme na zvýšenie dôvery investorov chceli dlhšie obdobie. Ale potom, čo sa zapojili viaceré podnikateľské a záujmové skupiny, návrh sa znížil len na 12 mesiacov - so štvrťročnými preskúmaniami. Všetky dohody navyše potrebujú udelenie výnimky od Svetovej obchodnej organizácie, ktorú neschválili, pretože niektoré členské krajiny (predovšetkým Indiu) znepokojuje účinok, ktorý by bezcolný pakistanský textil mal na ich vlastné trhy. Počas 5 mesiacov sa nedosiahol žiadny pokrok a je nepravdepodobné, že nejaký čoskoro uvidíme, ak vôbec.
<P>
Dnes som na plenárnej schôdzi podporil pozmeňujúci a doplňujúci návrh, aby sa celá správa poslala naspäť do výboru na prepracovanie. Týmto hlasovaním som nehlasoval proti poskytnutiu pomoci Pakistanu, ale uznal som, že predložená správa by jednoducho nedosiahla to, čo Pakistan potrebuje. Pre mňa je hlavným kameňom úrazu Svetová obchodná organizácia. Myslím si, že táto organizácia potrebuje komplexnú reorganizáciu, aby sa stala riadnym demokratickým, zodpovedným a transparentným orgánom.
<SPEAKER ID="445" NAME="Nuno Teixeira" LANGUAGE="PT">
Prírodná katastrofa, ktorá postihla obyvateľov Pakistanu minulý rok v auguste, nami všetkými otriasla a zaslúži si solidaritu Európskej únie. Európska únia musí ukázať svoju podporu Pakistanu a musí pomôcť zmierniť zničujúce následky záplav, ako robí prostredníctvom svojej politiky humanitárnej pomoci a medzinárodnej spolupráce v prípade iných tragických udalostí. Pokus o využitie spoločnej hospodárskej politiky na prejavenie solidarity však môže mať v budúcnosti nežiaduce odozvy v tomto konkrétnom prípade a aj v iných prípadoch, ktoré by sa mohli vyskytnúť.
<P>
Na úrovni vnútorného trhu majú tieto opatrenia negatívny vplyv na výrobu európskych krajín, ako napríklad Portugalska. Dosah na medzinárodnej úrovni je však tiež znepokojujúci, pretože to v Svetovej obchodnej organizácii (WTO) vytvorí výnimku v kľúčovom odvetví mnohých rozvojových krajín.
<P>
Z tohto dôvodu a tiež s ohľadom na to, že sa musí podporiť posúdenie vplyvov na posúdenie dôsledkov dohody v rámci EÚ, som hlasoval za pozmeňujúci a doplňujúci návrh 43, ktorý odmieta návrh Európskej komisie priznať Pakistanu preferencie.
<SPEAKER ID="445" NAME="Viktor Uspaskich" LANGUAGE="LT">
Nastal čas, aby EÚ prehodnotila svoj dlhodobý obchodný program. Nemôžeme predstierať, že určité rozvojové krajiny, ktorým EÚ priznala osobitné postavenie, sú rovnakými krajinami, akými boli pred desiatimi rokmi. Niektoré z týchto krajín (ako Brazília, Rusko, Argentína, Saudská Arábia a Katar) sú v súčasnosti z hospodárskeho hľadiska najsilnejšie. Naopak, krajiny ako Litva sotva vystačia s peniazmi. Ak Pakistanu priznáme obchodné preferencie na textil, ako sa v tejto správe navrhuje, Litva sa ocitne v zraniteľnej pozícii, pretože textil predstavuje takmer 6 % nášho celkového vývozu. Okrem toho by EÚ mala venovať väčšiu pozornosť situácii svojich obchodných partnerov v oblasti ľudských práv. Dodržiavanie ľudských práv a demokratických zásad musí byť základným prvkom obchodnej politiky EÚ. V týchto veciach nesmieme robiť žiadne kompromisy. Preto ma znepokojuje návrh Komisie priznať Pakistanu autonómne obchodné preferencie. Je samozrejmé, že EÚ veľmi chce, aby si Pakistan užíval stabilitu a prosperitu, ale v dobe krízy by sme si mali stanoviť správne priority. Ako ukázali udalosti v posledných pár týždňoch, Pakistan zostáva semeniskom terorizmu a extrémizmu. EÚ by si mala dávať pozor, aby nevyslala neprávny odkaz.
<SPEAKER ID="446" NAME="Luís Paulo Alves" LANGUAGE="PT">
Súčasný systém priamych zahraničných investícií, ktorý podlieha množstvu prekrývajúcich sa a niekedy protichodných bilaterálnych investičných dohôd (BID) členských štátov, sa v rozumnom časovom rámci musí nahradiť novým rámcom moderných investičných dohôd EÚ, ktoré budú v súlade s horizontálnymi cieľmi politík EÚ. Podporujem aj stanovisko spravodajcu, ktorý dôrazne podporuje prístup koexistencie dohôd v návrhu nariadenia Komisie. Nepochybne je mimoriadne dôležité, aby prostredníctvom postupu udeľovania povolení zostali existujúce BID členských štátov v platnosti a aby sa členským štátom za jasných podmienok umožnilo opätovne prerokovať existujúce BID, uzatvoriť tie, o ktorých rokujú, ako aj začať rokovania o nových dohodách. Právna istota však zostáva relatívnym pojmom, pokiaľ sa nedokončí transformácia režimu ochrany investícií, a tiež vzhľadom na podmienky platnosti jestvujúcich BID členských štátov v súlade s medzinárodným verejným právom. Hlasujem za túto správu s námietkou, že sa musí ďalej o veci rokovať, aby sme mali lepší právny rámec.
<SPEAKER ID="446" NAME="Kader Arif" LANGUAGE="FR">
Od nadobudnutia platnosti Lisabonskej zmluvy je oblasť investícií výlučnou právomocou EÚ. Parlament preto na začiatku vyslovil stanovisko k charakteru budúcej európskej investičnej politiky. Hovorím o správe, ktorú som sám vypracoval a o ktorej sme hlasovali na minulej schôdzi v apríli 2011. V správe pána Schlytera Parlament práve preskúmal prechodné opatrenia týkajúce sa riadenia investičných dohôd, ktoré členské štáty už uzavreli s tretími krajinami. Rovnako ako pri hlasovaní vo výbore, obhajoval som víziu Spoločenstva a vyhlásil som, že dohody, ktoré sú už v platnosti, by mala Komisia podrobne preskúmať, aby preverila ich súlad so zmluvami a s právom a politikou Únie, najmä s cieľmi vonkajšej činnosti Únie v oblasti trvalo udržateľného rozvoja. Vízia, ktorá napokon prevládla, je však pravicovou víziou, v rámci ktorej sa väčší dôraz kladie na ochranu súkromných investorov než na tieto ciele založené na všeobecnom záujme. Žiaľ, rokovania s Radou, ktoré teraz začnú, pravdepodobne nenapravia náš cieľ v EÚ, v ktorej dobro Únie ako celku len zriedka obstojí pred národným sebectvom.
<SPEAKER ID="446" NAME="Zigmantas Balčytis" LANGUAGE="LT">
Pred nadobudnutím platnosti Lisabonskej zmluvy uzatvárali bilaterálne dohody s tretími krajinami týkajúce sa investícií väčšinou členské štáty. Po nadobudnutí platnosti Lisabonskej zmluvy sú priame zahraničné investície výlučnou právomocou EÚ a stali sa neoddeliteľnou súčasťou spoločnej obchodnej politiky EÚ. Podporil som túto správu, ktorá poskytuje prechodné obdobie na presun tejto právomoci na úroveň EÚ, čo v budúcnosti pomôže zaistiť vyššiu úroveň ochrany investorov pred svojvoľným konaním tretích krajín.
<SPEAKER ID="446" NAME="Vilija Blinkevičiūt" LANGUAGE="LT">
Hlasovala som za túto správu, pretože po nadobudnutí platnosti Lisabonskej zmluvy sa spoločná obchodná politika EÚ stala jednou z oblastí spoločnej politiky EÚ, ktoré sú výlučnou právomocou EÚ. Preto sa aj investičná politika, ktorá je súčasťou spoločnej obchodnej politiky, musí koordinovať na úrovni EÚ. Členské štáty v súčasnosti plnia bilaterálne investičné dohody s tretími krajinami, ktoré sa čiastočne prekrývajú, často sú však protichodné, a to brzdí plnenie cieľov spoločnej obchodnej politiky EÚ a vytvorenie obrazu EÚ ako jednotnej obchodnej oblasti v odvetví nadnárodného a celosvetového obchodu. Najdôležitejším cieľom tejto správy je plynulý prechod od investičnej politiky jednotlivo presadzovanej členskými štátmi k spoločnej investičnej politike EÚ, čím sa zabezpečí právna istota pre všetky zmluvné strany a dohody, ktoré už uzavreli zúčastnené strany v prechodnom období, keď nové nariadenie nahradí pôvodný právny rámec. Táto správa v prvom rade rieši dve základné otázky - časový plán prechodu a prípady a postupy odňatia povolenia rokovať s tretími krajinami, ktoré Komisia poskytne členskému štátu počas prechodného obdobia.
<SPEAKER ID="446" NAME="Vito Bonsignore" LANGUAGE="IT">
V hlasovaní som podporil túto správu, pretože sa domnievam, že počas prechodného obdobia potrebujeme pravidlá na zabezpečenie právnej istoty a na to, aby sme sa vyhli konfliktom a právnemu vákuu. Správa pána Schlytera skutočne vychádza z návrhu nariadenia Komisie, ktorý poskytuje výlučnú právomoc EÚ v oblasti priamych zahraničných investícií, nahrádza dohody, ktoré uzatvorilo 27 členských štátov, a tiež zavádza nevyhnutné prechodné obdobie, ktoré sa má týkať existujúcich bilaterálnych dohôd. Napokon, súhlasím s pánom Schlyterom v otázke dôležitosti stanovenia pevného termínu ukončenia prechodného obdobia, aby sa tak zaistila konkurencieschopnosť európskeho hospodárstva a investorom sa poskytol jasný obraz súčasných a budúcich regulačných noriem.
<SPEAKER ID="447" NAME="Jan Březina" LANGUAGE="CS">
Prijatie schváleného nariadenia je nevyhnutné pre súčasný systém tvorený veľkým počtom navzájom sa prekrývajúcich a niekedy dokonca protichodných bilaterálnych investičných dohôd uzatváraných členskými štátmi. V rozumnom čase ho musí nahradiť nový systém moderných investičných dohôd uzatvorených EÚ, ktorý bude v súlade so všeobecnými cieľmi politiky EÚ. Nariadenie je preto logickou a jedinou možnou reakciou na zakotvenie politiky v oblasti priamych zahraničných investícií ako výlučnej právomoci EÚ, ktorá je súčasťou spoločnej obchodnej politiky EÚ. Politika zohráva dôležitú úlohu pri zabezpečení vysokej úrovne právnej istoty v prechodnom období. Preto v plnom rozsahu súhlasím s návrhom Komisie, ktorý počíta so súbežne existujúcimi dohodami. Je mimoriadne dôležité, aby existujúce investičné dohody členských štátov ostali v platnosti na základe schvaľovacieho postupu a aby členské štáty mohli rokovať o ich zmenách za jasných podmienok, aby sa uzavreli prebiehajúce rokovania a začalo sa rokovať o nových dohodách.
<SPEAKER ID="447" NAME="Maria Da Graça Carvalho" LANGUAGE="PT">
V záujme zosúladenia zahraničnej politiky EÚ hlasujem za zmenu súčasného systému bilaterálnych investičných dohôd medzi členskými štátmi a tretími krajinami. Súhlasím aj s obavami, ktoré vyjadril pán spravodajca, pokiaľ ide o zabezpečenie právnej istoty počas prechodného procesu, čo znamená, že preň treba stanoviť konečný termín a objasniť podmienky odňatia povolenia.
<SPEAKER ID="448" NAME="Anne Delvaux" LANGUAGE="FR">
Malo by byť možné koordinovať investičné politiky jednotlivých členských štátov na úrovni EÚ, kde by sa o nich malo aj rozhodovať. Súčasný systém sa vyznačuje nespočetným množstvom bilaterálnych dohôd, ktoré sú protichodné alebo sa zdvojujú a často si v podstate odporujú. Keď teda pracujeme na sformulovaní riadnej európskej investičnej politiky, myslela som si, že by bolo prínosné hlasovať za to, aby boli členské štáty pri opätovných rokovaniach o bilaterálnych dohodách a rokovaniach o nových dohodách povinné zaistiť mechanizmus urovnávania sporov, do ktorého by sa mohla zapojiť Komisia, hoci by mala len čisto poradnú funkciu, a aby sa odstránili požiadavky dôvernosti rokovaní, čo by výkonnému orgánu EÚ umožnilo sa na nich podieľať.
<P>
Rovnako som požadovala, aby Komisia mala povinnosť predkladať správu Parlamentu a Rade o situácii v súvislosti s opätovným preskúmaním existujúcich bilaterálnych dohôd nie neskôr ako päť rokov po nadobudnutí platnosti tohto nariadenia, najmä pokiaľ ide o počet bilaterálnych dohôd, ktoré mohli rôzne členské štáty opätovne prerokovať.
<SPEAKER ID="448" NAME="Diogo Feio" LANGUAGE="PT">
Po nadobudnutí platnosti Lisabonskej zmluvy sa v súlade s článkami 206 a 207 Zmluvy o fungovaní Európskej únie (ZFEÚ) stali priame zahraničné investície výlučnou právomocou Európskej únie. V súčasnosti sú v platnosti mnohé bilaterálne dohody, ktoré teraz treba naliehavo nahradiť novým rámcom investičných dohôd EÚ v súlade s komplexnými politickými cieľmi.
<P>
Súčasným zámerom je nájsť spravodlivé a účinné prechodné opatrenia, ktoré zaistia platné bilaterálne dohody a zohľadnia očakávania investorov. Preto sa musíme vyhnúť právnemu vákuu a zabezpečiť dôsledný prechod.
<P>
Preto vyzývam všetky strany zapojené do trojstranných rozhovorov, aby dôkladne zvážili potrebu ochrany oprávnených očakávaní a správneho uplatňovania Lisabonskej zmluvy a kládli osobitný dôraz na články týkajúce sa opätovného preskúmania a odňatia povolenia.
<P>
Chcel by som pochváliť spravodajcu za všetko vynaložené úsilie a vyzývam na dôkladnejšie uváženie a kompromis.
<SPEAKER ID="448" NAME="José Manuel Fernandes" LANGUAGE="PT">
Táto správa je o návrhu nariadenia Európskeho parlamentu a Rady, ktorým sa zriaďujú prechodné opatrenia bilaterálnych investičných dohôd medzi členskými štátmi a tretími krajinami. V súlade s článkom 207 ods. 1 Zmluvy o fungovaní Európskej únie (ZFEÚ) je to výlučná právomoc Európskej únie, keďže sa týka priamych zahraničných investícií. Bez spochybňovania potreby zotrvania existujúcich bilaterálnych dohôd členských štátov v platnosti súhlasím so stanoviskom spravodajcu v zmysle, že treba zabezpečiť vysoký stupeň právnej istoty počas prechodného obdobia, a aj s tromi dôvodmi na odňatie povolenia týkajúceho sa bilaterálnej dohody: ak je "v rozpore s právnymi predpismi Únie", "čiastočne alebo úplne sa prekrýva s predmetom úpravy platnej dohody medzi Úniou a danou treťou krajinou a v tejto dohode Únie nie je toto konkrétne prekrývanie upravené" a v prípade dohody, ktorá môže predstavovať prekážku "v rozvoji a vo vykonávaní politík Únie týkajúcich sa investícií".
<SPEAKER ID="449" NAME="João Ferreira" LANGUAGE="PT">
Obchodná politika je ďalšou oblasťou, v ktorej členské štáty prišli o svoje právomoci a EÚ získala "výlučnú právomoc". Toto je základ tohto návrhu nariadenia: inak povedané, uplatňovanie článku 207 ods. 1 Zmluvy o fungovaní Európskej únie (ZFEÚ), ktorý zaručuje výlučnú právomoc EÚ v oblasti priamych zahraničných investícií ako súčasť spoločnej obchodnej politiky.
<P>
Až príliš zrejmá je dôležitosť obchodnej politiky a, samozrejme, investičnej politiky ako nástrojov na podporu záujmov krajiny a jej obyvateľov podľa jej osobitých charakteristických čŕt a podmienok. Zrejmé sú aj - ako napríklad v prípade Portugalska - škody, ktoré prinášajú obchodné a investičné politiky bez riadneho zváženia záujmov, okolností a podmienok krajiny, pretože o nich v podstate rozhodujú hlavné mocnosti EÚ pri obrane záujmov svojich významných spoločností. Keď Únia posilnila svoje právomoci, rovnováha v rámci EÚ sa výrazne prechýlila na stranu týchto mocností.
<P>
Okrem ďalších významných prvkov sa toto nariadenie usiluje poskytnúť Komisii právomoc odňať povolenie rokovať, požiadať členské štáty, aby rokovali alebo odmietli bilaterálne investičné dohody (BID) a schválili nové BID. To sú dôvody, prečo sme hlasovali proti.
<SPEAKER ID="450" NAME="Ilda Figueiredo" LANGUAGE="PT">
Je dobre známe, že Európska únia má vo veciach politiky zahraničného obchodu výlučnú právomoc, čo je základom tohto návrhu uznesenia. Zakladá sa na článku 207 ods. 1 Zmluvy o fungovaní Európskej únie (ZFEÚ), ktorá zaručuje výlučnú právomoc EÚ v oblasti priamych zahraničných investícií ako súčasť spoločnej obchodnej politiky.
<P>
Pozície Európskej komisie však vo všeobecnosti nerešpektujú záujmy všetkých členských štátov rovnako. Až príliš zrejmá je dôležitosť obchodnej politiky a, samozrejme, investičnej politiky ako nástrojov na podporu záujmov krajiny a jej obyvateľov podľa jej osobitých charakteristických čŕt a podmienok.
<P>
Zrejmé sú aj - ako napríklad v prípade Portugalska - škody, ktoré prinášajú obchodné a investičné politiky bez riadneho zváženia záujmov, okolností a podmienok krajiny, pretože o nich v podstate rozhodujú hlavné mocnosti EÚ pri obrane záujmov svojich významných spoločností. Keď Únia posilnila svoje právomoci, rovnováha v rámci EÚ sa výrazne prechýlila na stranu týchto mocností.
<P>
Okrem ďalších významných prvkov sa toto nariadenie usiluje poskytnúť Komisii právomoc odňať povolenie rokovať, požiadať členské štáty, aby rokovali alebo odmietli bilaterálne investičné dohody (BID) a schválili nové BID. Preto sme hlasovali proti.
<SPEAKER ID="451" NAME="Monika Flašíková Beňová" AFFILIATION="S&amp;D">
písomne. - Táto správa sa zaoberá medzinárodnými investičnými dohodami s tretími krajinami. Hlavným cieľom týchto dohôd je poskytnúť vysokú úroveň ochrany investícií a investorov proti svojvoľnému konaniu vlád štátov, ktoré investície prijímajú. Pred nadobudnutím platnosti Lisabonskej zmluvy mali členské štáty právo rokovať o podpise týchto investičných dohôd. Podľa Lisabonskej zmluvy sa stali priame zahraničné investície výlučnou právomocou EÚ a neoddeliteľnou súčasťou politiky zahraničného obchodu EÚ. Osobne sa domnievam, že rozvojová politika EÚ môže byť nadradená obchodnej a investičnej politike Únie.
<SPEAKER ID="451" NAME="Juozas Imbrasas" LANGUAGE="LT">
Hlasoval som za tento dokument, pretože sa v ňom navrhuje, aby nariadenie poskytlo Komisii právo odňať povolenie na rokovania, požadovať, aby členské štáty opätovne prerokovali alebo zrušili bilaterálnu investičnú dohodu (BID) a získali súhlas Komisie s novodohodnutými BID. Stanovuje tiež podmienky ako, kedy a čo je možné prerokovať. Po nadobudnutí platnosti Lisabonskej zmluvy sa priame zahraničné investície zaradili do zoznamu vecí, ktoré sú súčasťou spoločnej obchodnej politiky. V súlade s článkom 3 ods. 1 písmeno e) Zmluvy o fungovaní Európskej únie (ďalej iba ZFEÚ) má Únia výlučnú právomoc, pokiaľ ide o spoločnú obchodnú politiku. V súlade s tým len Únia môže vytvárať a prijímať právne záväzné akty v tejto oblasti. Členské štáty sú to schopné urobiť, len ak ich k tomu splnomocní Únia v súlade s článkom 2 ods. 1 tejto zmluvy. Tento vzťah sa bude ďalej rozvíjať, pretože Únia uplatňuje svoju právomoc v oblasti spoločnej investičnej politiky s hlavným cieľom vytvoriť najlepší možný systém na ochranu investícií rovnocenne pre investorov zo všetkých členských štátov a rovnaké podmienky investovania na trhoch tretích krajín. Pretože sa nová investičná politika bude rozvíjať z hľadiska prechodnej platnosti bilaterálnych investičných dohôd uzatvorených členskými štátmi, mala by zohľadniť práva investorov, ktorých investície patria do pôsobnosti týchto dohôd, a mala by zabezpečiť ich právnu istotu. Komisia by mala podniknúť nevyhnutné kroky k postupnému nahradeniu všetkých existujúcich dohôd v oblasti investícií novými dohodami, ktoré by mali zaručiť najlepšiu možnú úroveň ochrany.
<SPEAKER ID="451" NAME="Elisabeth Köstinger" LANGUAGE="DE">
Od nadobudnutia platnosti Lisabonskej zmluvy má Komisia výlučnú právomoc rokovať a uzatvárať bilaterálne investičné dohody s tretími krajinami. Existuje viac než 1 000 dohôd a v súčasnosti prebiehajú pod vedením členských štátov rokovania týkajúce sa asi 200 ďalších dohôd. Aby tento presun právomocí na EÚ nestroskotal, členské štáty by mali byť počas prechodného obdobia naďalej schopné zaručiť investorom právnu istotu. Parlament vyslal jasný signál v prvom čítaní a obhajuje dôslednú, bezpečnú fázu presunu právomocí.
<SPEAKER ID="452" NAME="Petru Constantin Luhan" LANGUAGE="RO">
Investičné dohody sú pre členské štáty po nadobudnutí platnosti Zmluvy o fungovaní Európskej únie stále záväzné a musí sa s nimi zaobchádzať v súlade s výlučnou právomocou EÚ v oblasti priamych zahraničných investícií. Tento návrh nariadenia Európskeho parlamentu a Rady zaistí, aby všetky investičné dohody medzi členskými štátmi a tretími krajinami, ktoré sú v súčasnosti v platnosti, v platnosti zostali. Myslím si, že nám to umožní ponúknuť konkrétnu záruku právnej istoty vzhľadom na podmienky, ktoré musia investori splniť.
<P>
Okrem toho návrh tiež stanovuje podmienky, za akých budú môcť členské štáty rokovať a uzatvárať nové bilaterálne investičné dohody s tretími krajinami, ktoré sa budú považovať za výnimočné prechodné opatrenie.
<SPEAKER ID="453" NAME="David Martin" AFFILIATION="S&amp;D">
písomne. - Hlasoval som za túto správu a vítam skutočnosť, že bilaterálne investičné dohody sú teraz súčasťou spoločnej obchodnej politiky.
<SPEAKER ID="454" NAME="Jean-Luc Mélenchon" LANGUAGE="FR">
Táto správa zakazuje členským štátom rokovať, a dokonca aj zachovávať bilaterálne investičné dohody s tretími krajinami, ak dohody nie sú v súlade s postojmi Európskej komisie. Národná zvrchovanosť je teda v tejto oblasti zrušená. Lisabonská zmluva nás priviedla do tohto bodu, keď zakážeme akúkoľvek formu bilaterálnych investícií na podporu ďalších krajín a odovzdáme všetky právomoci do rúk Komisie, nevoleného orgánu.
<P>
Hlasujem proti.
<SPEAKER ID="455" NAME="Andreas Mölzer" LANGUAGE="DE">
Nemôžeme očakávať, že to, čo zlyhalo na úrovni Svetovej obchodnej organizácie (WTO) a Organizácie pre hospodársku spoluprácu a rozvoj (OECD) - čo malo vniesť svetlo do pralesa bilaterálnych investičných dohôd -, bude na úrovni EÚ úspešné. Na vyššej úrovni prebieha pokus zaviesť komplexné nadnárodné nariadenia v oblasti priamych zahraničných investícií, ktoré by platili pre všetky hospodárske odvetvia. Z dlhodobejšieho hľadiska to pravdepodobne povedie skôr k dosiahnutiu cieľa, v skutočnosti to však závisí od toho, ako je to fakticky organizované. Problémom je, že záväzné rozsudky z arbitráže týkajúcej sa bilaterálnych investičných dohôd založené na medzinárodnom práve môžu mať za následok záväzky voči investorom zo strany členských štátov, ktoré povedú ku konaniam o porušení zmluvy o EÚ. Toto zatiaľ nemá riešenie.
<P>
V správe sa málo hovorí o možných záporných prvkoch investičnej politiky, napríklad o strachu domáceho obyvateľstva zo straty pracovných miest a znižovaní miezd z dôvodu outsourcingu a premiestnenia výroby. Priame investície nie sú v žiadnom prípade zázračným riešením, za ktoré sa považujú. Niektoré rozvojové krajiny to museli tvrdo pocítiť. Z týchto dôvodov som hlasoval proti tejto správe.
<SPEAKER ID="456" NAME="Claudio Morganti" LANGUAGE="IT">
V dôsledku prijatia Lisabonskej zmluvy členské štáty, žiaľ, prišli o svoje výsady, ktoré sa týkajú riadenia priamych zahraničných investícií, ktoré sa stalo výlučnou právomocou Únie. Takáto výrazná zmena si vyžaduje prechodné pravidlá, ktorými sa riadi jej vykonávanie: správa, o ktorej sme dnes hlasovali, sa zdá byť prijateľným kompromisom, pretože chráni dohody už uzatvorené rôznymi štátmi na bilaterálnom základe a vytvára tiež základ pre možné nové bilaterálne dohody, ktoré však treba odsúhlasiť.
<P>
Tiež sú dobre definované a vymedzené hodnotiace právomoci Komisie, vďaka čomu je pre členské štáty, ktoré si to želajú, de facto menej komplikované pokračovať v ich politike v oblasti priamych zahraničných investícií. Z týchto dôvodov som sa rozhodol hlasovať za správu.
<SPEAKER ID="456" NAME="Maria do Céu Patrão Neves" LANGUAGE="PT">
Hlasovala som za túto správu o návrhu nariadenia Európskeho parlamentu a Rady, ktorým sa zriaďujú prechodné opatrenia bilaterálnych investičných dohôd medzi členskými štátmi a tretími krajinami. Ide o prípad uplatňovania článku 207 ods. 1 Zmluvy o fungovaní Európskej únie (ZFEÚ), ktorá zaručuje výlučnú právomoc EÚ v oblasti priamych zahraničných investícií ako súčasť spoločnej obchodnej politiky. Vo svete globálnych presunov aktív a kapitálu a ako logický dôsledok spoločnej obchodnej politiky EÚ sa musí aj o investičnej politike členských štátov rozhodovať na úrovni EÚ, odkiaľ by sa mala aj koordinovať. To znamená, že súčasný systém zahŕňajúci množstvo prekrývajúcich sa a niekedy protichodných bilaterálnych investičných dohôd (BID) členských štátov sa musí v rozumnom časovom rámci nahradiť novým rámcom moderných investičných dohôd EÚ, ktoré budú v súlade s horizontálnymi cieľmi politík EÚ. Vzhľadom na riskantnú a dlhodobú povahu priamych zahraničných investícií je prechod k investičnej politike EÚ dlhý a komplikovaný proces. Počas prechodného obdobia je mimoriadne dôležité zabezpečiť vysokú úroveň právnej istoty.
<SPEAKER ID="456" NAME="Paulo Rangel" LANGUAGE="PT">
Keďže na základe Zmluvy o fungovaní Európskej únie (ZFEÚ) je oblasť priamych zahraničných investícií výlučnou právomocou EÚ, Európskej únii treba poskytnúť nevyhnutné prostriedky na presun od nejednotného pohľadu k zosúladenému prístupu. Preto treba nájsť riešenia, ktoré nám počas prechodného obdobia pomôžu zabrániť právnej neistote, ale bez ohrozenia cieľov, ktorými sa riadi činnosť Únie.
<SPEAKER ID="457" NAME="Raül Romeva i Rueda" AFFILIATION="Verts/ALE">
písomne. - Ako sme sa obávali, tesné hlasovanie proti nám vo Výbore pre medzinárodný obchod o zásadnom článku 5 (revízia existujúcich bilaterálnych investičných dohôd (BID) členských štátov) a článku 6 (možnosť odňať povolenie týkajúce sa BID) správy pána Carla Schlytera o prechodných opatreniach týkajúcich sa bilaterálnych investičných dohôd medzi členskými štátmi a tretími krajinami sa potvrdilo v hlasovaní v pléne.
<P>
Predložením pozmeňujúcich a doplňujúcich návrhov článkov 5 a 6, v ktorých sme navrhli len polovicu toho, čo sme chceli (a s čím sme na pôde výboru neuspeli), sme poslancom uľahčili situáciu, aby hlasovali spolu s nami. Preto sme nechali skupinu S&D, aby opätovne predložila pôvodné texty, aby sa vnímali ako stredná cesta. Žiaľ, táto taktika nevyšla. Hlasovalo sa o tom podľa mien a preveríme, či sa nám napriek tomu nepodarilo získať nejakú podporu v skupine ALDE.
<P>
Neprešli ani naše pozmeňujúce a doplňujúce návrhy, ktoré sa týkali lepších pravidiel v oblasti transparentnosti. Prešiel nám len jeden pozmeňujúci a doplňujúci návrh menšej dôležitosti k odôvodneniam, ktorý nám jednoznačne "darovali" poslanecký klub PPE a skupina ALDE, aby si nás uzmierili, aby bola pozícia Skupiny zelených/Európskej slobodnej aliancie v záverečnom hlasovaní pozitívna. Napriek tomu sme sa rozhodli správu odmietnuť (správa bola schválená pomerom hlasov 345 k 246).
<SPEAKER ID="457" NAME="Daciana Octavia Sârbu" AFFILIATION="S&amp;D">
písomne. - Začiatkom tohto roka som žiadala od Európskej komisie niekoľko odpovedí ako reakciu na tlačové správy o preprave toxického odpadu z Talianska do Rumunska. Hoci sa o preprave nenašiel žiadny dôkaz, z výsledku mojich otázok jasne vyplynulo, že by sme mohli mať prospech z pravidelnejších kontrol nákladu, ktoré by mali odstrašujúci účinok na ľudí zapojených do nezákonnej prepravy odpadu. Takéto opatrenia môžu mať dodatočný účinok v prípade rozvojových krajín, pretože tieto nemusia mať dostatočnú kapacitu na riadne monitorovanie prichádzajúcich dodávok, aby zabránili vstupu toxického materiálu na svoje územie. Mali by sme sa vážne zamyslieť nad prínosom dôkladných, pravidelných kontrol koordinovaných na úrovni EÚ najmä v prípade dodávok do rozvojových krajín.
<SPEAKER ID="457" NAME="Nuno Teixeira" LANGUAGE="PT">
Na základe článku 207 ods. 1 Zmluvy o fungovaní Európskej únie (ZFEÚ) má EÚ kompetencie v oblasti priamych zahraničných investícií, pretože tento typ investícií má priamu súvislosť s novou spoločnou obchodnou politikou.
<P>
Lisabonská zmluva nadobudla platnosť v čase, keď sa mnohé bilaterálne investičné dohody s tretími krajinami končili a nezavádzali sa žiadne prechodné opatrenia na zabezpečenie plynulého prechodu k budúcim dohodám v rámci výlučnej právomoci Európskej únie. Myslím si, že je to dobrá myšlienka vykonať spoľahlivé hodnotenie všetkých bilaterálnych dohôd s tretími krajinami, ktoré sú v súčasnosti v platnosti, a prijať stratégiu spoločnú pre všetky členské štáty.
<P>
Ako sa uvádza v tejto správe, je mimoriadne dôležité, aby boli zavádzané pravidlá transparentné, aby ich hlavní politickí aktéri poznali a aby sa maximálne do 10 rokov vyhodnotili. V čase, keď sa transakcie v oblasti aktív a kapitálu čoraz viac globalizujú, je dôležité, aby Európska únia prijala spoločnú investičnú politiku v súlade so stratégiou stanovenou všetkými členskými štátmi.
<SPEAKER ID="458" NAME="Luís Paulo Alves" LANGUAGE="PT">
Hlasujem za túto správu Výboru pre medzinárodný obchod. Prijímam jeho pozíciu v prvom čítaní, ktorou prijíma návrh Komisie. Žiadam Komisiu, aby vec znova predložila Parlamentu, ak má v úmysle podstatne zmeniť svoj návrh alebo ho nahradiť iným textom.
<SPEAKER ID="458" NAME="Zigmantas Balčytis" LANGUAGE="LT">
Hlasoval som za túto správu. Európska komisia sa v októbri 2008 na medzinárodnej konferencii darcov zaviazala k pomoci Gruzínsku vo výške až 500 miliónov EUR. Zdroje financovania zahŕňajú programové prostriedky kryté z nástroja európskeho susedstva a partnerstva (NESP) a krízových nástrojov, ako napríklad nástroja stability, humanitárnej pomoci a makrofinančnej pomoci. Gruzínske hospodárstvo sa začína zotavovať z dvojnásobného šoku spôsobeného vojnovým konfliktom s Ruskom v auguste 2008 a globálnou hospodárskou krízou. Platobná bilancia a rozpočtová situácia sú však naďalej krehké a zraniteľné v dôsledku blokády väčšiny priameho obchodu s Ruskom a výraznej redukcie tokov priamych zahraničných investícií. Podporujem vyčlenenie finančnej pomoci Gruzínsku vo výške 46 miliónov EUR, ktorá pomôže znížiť krátkodobú finančnú zraniteľnosť, ktorá hospodárstvu stále hrozí, podporou reformných opatrení zameraných na dosiahnutie udržateľnejšej platobnej bilancie a stabilnejšej rozpočtovej situácie.
<SPEAKER ID="459" NAME="Mara Bizzotto" LANGUAGE="IT">
Návrh Európskej komisie na poskytnutie ďalšej finančnej pomoci Gruzínsku obsahuje základný rozpor: bola to samotná Komisia, kto zdôrazňoval, že gruzínske hospodárstvo sa zotavuje po konflikte s Ruskom spred troch rokov, čím naznačovala, že nie je potrebné "pomáhať" gruzínskej vláde ďalšími finančnými prostriedkami na podporu národného hospodárstva, ktoré by sa pridali k finančným prostriedkom už poskytnutým v nedávnych rokoch. Preto nie je jasné, prečo gruzínska vláda požiadala o viac peňazí ani prečo Komisia okamžite začala pracovať na mobilizácii takmer 50 miliónov EUR. Vzhľadom na vnútornú politickú situáciu v Gruzínsku a otázky zákonnosti a transparentnosti v tejto krajine nemáme istotu, že budú finančné prostriedky správne vynaložené.
<P>
Hlasovala som proti legislatívnemu uzneseniu, ktoré umožňuje, aby Parlament poskytol gruzínskej vláde 46 miliónov EUR. Európa má množstvo hospodárskych a finančných problémov a problémov týkajúcich sa zamestnanosti a je tu množstvo oblastí, ktoré sú nútené riešiť krízové situácie a pre ktoré by inštitúcie mohli urobiť oveľa viac. Komisia by mala sústrediť všetko svoje úsilie predovšetkým na riešenie problémov našich občanov.
<SPEAKER ID="460" NAME="Vilija Blinkevičiūt" LANGUAGE="LT">
Európsky parlament schválil rozhodnutie Rady aktivovať Komisiou prisľúbené finančné prostriedky EÚ Gruzínsku. Pred prijatím tohto rozhodnutia Komisia zhodnotila hospodársku situáciu Gruzínska a finančné vyhliadky krajiny v rokoch 2010 - 2011, pričom sa sústredila na platobnú bilanciu a rozpočtové potreby. Komisia sa domnieva, že aktivácia druhej časti makrofinančnej pomoci prisľúbenej v roku 2008 je zaručená. Nová makrofinančná pomoc pomôže Gruzínsku riešiť hospodárske dôsledky konfliktu s Ruskom a globálnej krízy. Nová makrofinančná pomoc by mala podporiť vládny program reformy hospodárstva a politické opatrenia na posilnenie hospodárenia s verejnými financiami (na základe predchádzajúcich opatrení a opatrení odvetvovej rozpočtovej podpory EÚ). Okrem toho by táto pomoc mala pomôcť podporiť aj hospodárske a finančné začlenenie do EÚ najmä využitím potenciálu, ktorý ponúka budúca dohoda o pridružení, ktorej cieľom je uzatvoriť rozsiahlu a komplexnú dohodu o voľnom obchode medzi oboma stranami.
<SPEAKER ID="461" NAME="Jan Březina" LANGUAGE="CS">
Ako člen delegácie Európskeho parlamentu vo Výboroch pre parlamentnú spoluprácu EÚ - Arménsko, EÚ - Azerbajdžan a EÚ - Gruzínsko vítam rozhodnutie poskytnúť Gruzínsku makrofinančnú pomoc vo výške 46 miliónov EUR s cieľom podporiť stabilizáciu gruzínskeho hospodárstva a pokryť potreby v oblasti platobnej bilancie stanovenej v platnom programe MMF. Považujem za správne, že 23 miliónov EUR z tejto sumy bude poskytnutých vo forme grantov a 23 miliónov EUR vo forme pôžičiek. Je dôležité, aby sa v memorande o porozumení a dohode o poskytnutí pôžičky a v dohode o grante, ktoré sa odsúhlasia s gruzínskymi orgánmi, stanovili príslušné opatrenia, ktoré by malo Gruzínsko prijať na predchádzanie a boj proti podvodom, korupcii a iným nezrovnalostiam súvisiacim s touto pomocou. V záujme väčšej transparentnosti hospodárenia a vyplácania prostriedkov by mali memorandum o porozumení, dohoda o poskytnutí pôžičky a dohoda o grante tiež stanoviť možnosť kontrol, čo tiež znamená kontroly vykonávané na mieste a inšpekcie Komisie vrátane Európskeho úradu pre boj proti podvodom. Okrem toho by sme mali počítať s možnosťou vykonávania auditov vrátane náhodných auditov vykonávaných Dvorom audítorov priamo na mieste.
<SPEAKER ID="461" NAME="Maria Da Graça Carvalho" LANGUAGE="PT">
Vítam úsilie na podporu prosperity za hranicami EÚ, pretože našu pomoc považujem za dôležitú s cieľom umožniť niektorým tretím krajinám riešiť ich krízu platobnej bilancie a obnoviť udržateľnosť zahraničného dlhu. Preto a tiež vzhľadom na hospodárske a sociálne problémy, ktorými Gruzínsko trpí v dôsledku ozbrojeného konfliktu v auguste 2008 a globálnej finančnej krízy, súhlasím s predloženým návrhom ďalšej makroekonomickej finančnej pomoci Gruzínsku, ktorá má podporiť proces hospodárskej stabilizácie krajiny a pokryť potreby v oblasti jej platobnej bilancie. Domnievam sa tiež, že táto makroekonomická pomoc bude mať pozitívny účinok na vzťahy Gruzínska s členskými štátmi popri mimoriadne dôležitej úlohe, ktorú zohrá pri riadnom uplatňovaní reforiem vládou tejto krajiny.
<SPEAKER ID="462" NAME="Edite Estrela" LANGUAGE="PT">
Hlasovala som za túto správu, pretože sa domnievam, že mobilizácia druhej časti makrofinančnej pomoci Gruzínsku je oprávnená a potrebná. Hoci sa gruzínske hospodárstvo spamätáva, táto dodatočná pomoc mu pomôže poradiť si s hospodárskymi dôsledkami konfliktu s Ruskom a globálnou krízou a podporí aj vládny program reformy hospodárstva.
<SPEAKER ID="462" NAME="Diogo Feio" LANGUAGE="PT">
Gruzínsko nedávno čelilo vážnym problémom najmä po vojenskom konflikte krajiny s Ruskom pre separatistické regióny Abcházsko a Južné Osetsko. Možnosť pristúpenia krajiny k Európskej únii - o ktorom opakovane hovoril prezident Saakašvili - nie je ešte zďaleka považované za realistickú možnosť vzhľadom na to, že Gruzínsko nespĺňa objektívne požiadavky, ktoré by mu umožnili naplniť takúto túžbu. Z povedaného vyplýva, že sa domnievam, že je výhodné, že Gruzínsko vyjadruje svoje želanie a pokúša sa splniť európske normy.
<P>
Pretože sa správa usiluje pomôcť krajine prekonať hospodárske a sociálne problémy, ktorými trpí po vojenskom konflikte, hlasujem za poskytnutie ďalšej makrofinančnej pomoci Gruzínsku a dúfam, že táto pomoc sa využije na skutočný prospech jeho obyvateľov.
<SPEAKER ID="462" NAME="José Manuel Fernandes" LANGUAGE="PT">
Táto správa je o návrhu rozhodnutia Európskeho parlamentu a Rady o poskytnutí ďalšej makrofinančnej pomoci Gruzínsku. Je to návrh Európskej komisie na poskytnutie pomoci vo výške 46 miliónov EUR tejto krajine a je dôsledkom ozbrojeného konfliktu s Ruskom a situácie zhoršenej globálnou krízou. Pretože je to druhá časť pomoci prisľúbenej v roku 2008, ktorá má umožniť Gruzínsku splniť finančné dohody s globálnymi a európskymi finančnými inštitúciami, rovnako ako podporiť hospodárske reformy, ktoré v krajine prebiehajú, súhlasím s touto pomocou a v hlasovaní ju podporím. Dúfam však, že Parlament a Rada čoskoro dosiahnu dohodu v oblasti metodiky pre dohľad nad vykonávaním tejto pomoci, aby sme boli všetci spokojnejší, pokiaľ ide o správne využívanie finančných prostriedkov EÚ.
<SPEAKER ID="463" NAME="João Ferreira" LANGUAGE="PT">
Vzhľadom na navrhovanú ďalšiu makrofinančnú pomoc sú naše zistenia v otázke rozhodnutia o udelení predchádzajúcej makrofinančnej pomoci tejto krajine naďalej platné a dôležité. Vždy obhajujeme potrebu EÚ poskytovať pomoc solidárne s krajinami, ktoré ju potrebujú, a to, aby sa táto pomoc zameriavala na projekty, ktoré slúžia záujmom obyvateľstva. Ukázalo sa však, že takzvaná pomoc EÚ má so solidaritou len málo spoločného. Záujmy veľkých spoločností, finančných inštitúcií a hlavných mocností takmer vždy prevládnu nad pravými a skutočnými záujmami solidarity.
<P>
Ani v Gruzínsku to nie je inak. Je dôležité nezabúdať, že navrhovaná finančná pomoc má slúžiť predovšetkým na financovanie odporúčaní Medzinárodného menového fondu (MMF) a jeho politiky štrukturálneho prispôsobenia: inými slovami, pokračuje v rovnakých neoliberálnych politikách, ktoré viedli k hospodárskej a finančnej kríze, s ktorou táto krajina bojuje.
<P>
Zachovávame si tiež rovnaké výhrady a obavy v súvislosti s možným pokrokom z hľadiska militarizácie kaukazského regiónu v dôsledku napätí s Ruskom, nezabúdajúc na energetické bohatstvo regiónu a jeho geostrategický význam, ktoré podnecujú chamtivosť EÚ a jej monopolov.
<SPEAKER ID="464" NAME="Monika Flašíková Beňová" AFFILIATION="S&amp;D">
písomne. - Gruzínsko zažilo od vypuknutia vojenského konfliktu s Ruskom v auguste 2008 prudký hospodársky pokles. Ten spôsobil obrovské priame a nepriame škody; veľká časť obyvateľstva bola presídlená. Globálna finančná kríza, ktorá vypukla na jeseň 2008, situáciu v Gruzínsku ešte väčšmi skomplikovala. Navrhovaná pomoc - ako súčasť komplexného balíka EÚ vo výške až do 500 miliónov EUR - sa zameriava na podporu ozdravenia Gruzínska po ozbrojenom konflikte s Ruskom a rovnako pomáha Gruzínsku riešiť následky globálnej hospodárskej a finančnej krízy. Pomoc sa má vyčleniť na financovanie deficitu štátneho rozpočtu a môže pomôcť Gruzínsku prekonať jeho naliehavé finančné problémy.
<SPEAKER ID="465" NAME="Sandra Kalniete" LANGUAGE="LV">
Pokračovať v pomoci Gruzínsku je povinnosťou Európskej únie, aby sa krajina mohla rozvíjať a stať sa modernou demokraciou, ktorá môže slúžiť ako príklad iným krajinám v regióne. Od ružovej revolúcie gruzínska vláda dôsledne zavádza demokratické reformy, modernizuje krajinu a vykonáva zložité, nepopulárne hospodárske a sociálne reformy, ktoré sú z dlhodobého hľadiska mimoriadne dôležité. Ako ukazuje rebríček krajín Svetovej banky "Doing business 2010", ktorý hodnotí podnikateľské prostredie, Gruzínsko je na 12. mieste v poradí krajín s "najjednoduchším" podnikaním na svete. Pred Gruzínskom sa v tomto rebríčku umiestnili len tri členské štáty Európskej únie. Táto krajina zaznamenala významné úspechy v boji proti korupcii, ktorá je výrazným problémom vo všetkých postsovietskych krajinách.
<P>
Som presvedčená, že Gruzínsko je príkladom pre krajiny kaukazského regiónu a nebojím sa povedať, že môže slúžiť ako príklad niektorým členským štátom EÚ, ktorým v súčasnosti chýba politická odvaha vykonať reformy, ktoré by pripravili cestu rastu a modernizácii. Pri riešení problémov týkajúcich sa Gruzínska nesmieme zabúdať na to, že 20 % gruzínskeho územia je stále okupovaných. Rusko musí dodržiavať vlastnú dohodu, ktorá sa týka územnej celistvosti Gruzínska, a Európska únia to musí vedúcim predstaviteľom Ruska neustále dôsledne pripomínať.
<SPEAKER ID="465" NAME="Elisabeth Köstinger" LANGUAGE="DE">
Podporu makrofinančnej pomoci pre Gruzínsko, ktoré vážne zasiahla hospodárska kríza, treba schváliť. Peniaze, ktoré sľúbila EÚ, sú spojené s jasnými podmienkami a dostanú sa do správnych oblastí. Táto finančná pomoc prispeje spolu s finančnými prostriedkami Medzinárodného menového fondu k stabilizácii štátneho rozpočtu a bude mať priaznivý účinok na vzťahy medzi EÚ a Gruzínskom.
<SPEAKER ID="465" NAME="Krzysztof Lisek" LANGUAGE="PL">
Hlasoval som za poskytnutie ďalšej pomoci Gruzínsku. Táto krajina sa vyníma spomedzi ostatných krajín začlenených do Východného partnerstva vzhľadom na reformy, ktoré uskutočnila v každej oblasti. Mimoriadne pozitívne vnímam zjednodušený legislatívny postup použitý pri práci na správe o ďalšej makrofinančnej pomoci Gruzínsku, pretože to urýchlilo celý proces a umožnilo rýchlejšie hlasovať o správe. Gruzínske hospodárstvo sa po ruskej vojenskej invázii v roku 2008 spamätáva a v ťažkých časoch globálnej finančnej krízy sa mu v porovnaní s inými krajinami podobnej veľkosti mimoriadne dobre darí.
<P>
Od čias ružovej revolúcie sa v Gruzínsku uskutočnili mnohé reformy zamerané na liberalizáciu a demokratizáciu systému spôsobom, ktorý by ho urobil príťažlivejším pre podnikanie a umožnil vytvorenie trhového hospodárstva a demokratickej spoločnosti. Od roku 2004 podniklo Gruzínsko bezprecedentné kroky v znižovaní byrokratického zaťaženia podnikov. Zaviedlo obmedzenia na formality potrebné na začatie podnikania. Zreformovalo daňový systém, čo vyústilo do päťnásobného nárastu rozpočtových príjmov. Stručne zhrnuté, Gruzínsko sa otvorilo voľnému a nerušenému obchodu.
<P>
Gruzínsko prakticky odstránilo rakovinu korupcie v štátnych inštitúciách a v štátnej službe prostredníctvom reforiem verejného sektora (úradu prokurátora, súdnictva a polície) a politických reforiem. Dnes sa Gruzínsko považuje za krajinu s dynamicky sa rozvíjajúcim hospodárstvom. Vzhľadom na uvedené skutočnosti by sme mali pokračovať v povzbudzovaní Gruzínska, aby sa ďalej rozvíjalo, a to nielen stanovovaním požiadaviek, ale aj poskytovaním pomoci.
<SPEAKER ID="466" NAME="Petru Constantin Luhan" LANGUAGE="RO">
Gruzínsko je jednou z partnerských krajín Európskej únie v rámci európskej susedskej politiky (ESP). Je mimoriadnym záujmom Európskej únie zaistiť stabilitu na svojich východných hraniciach, čo možno dosiahnuť prostredníctvom hospodárskeho rastu a politickej bezpečnosti. Balík makrofinančnej pomoci určený pre Gruzínsko je priamou reakciou na hospodárske a sociálne problémy, ktorým táto krajina čelí.
<P>
Hoci gruzínske hospodárstvo javí znaky oživenia, je stále krehké a zraniteľné a vyžaduje si finančnú stabilitu. V neposlednom rade makrofinančná pomoc poskytovaná EÚ dopĺňa ďalšie finančné nástroje a pomoc poskytovanú Gruzínsku MMF, ako aj medzinárodnými a bilaterálnymi darcami, ktorí poskytujú Gruzínsku krátkodobú makroekonomickú pomoc.
<SPEAKER ID="467" NAME="David Martin" AFFILIATION="S&amp;D">
písomne. - Hlasoval som za toto uznesenie o návrhu rozhodnutia Európskeho parlamentu a Rady o poskytnutí ďalšej makrofinančnej pomoci Gruzínsku.
<SPEAKER ID="468" NAME="Jean-Luc Mélenchon" LANGUAGE="FR">
Európska únia si našla nové poslanie. Teraz uplatňuje drastické škrty v oblasti sociálnych fondov Medzinárodného menového fondu (MMF) prostredníctvom európskeho fondu finančnej stability, ktorý sa vzťahuje na eurozónu a fakticky celú EÚ, a to prostredníctvom poskytovania makrofinančnej pomoci mimo EÚ.
<P>
MMF oznámil, že v Gruzínsku nebude so svojou takzvanou pomocou pokračovať. Preto už vôbec nie je potrebné zavádzať plán šetrenia MMF. Bez ohľadu na to Európska únia prostredníctvom makrofinančnej pomoci núti Gruzínsko pokračovať v zavádzaní tohto plánu. To je neprijateľné: hlasujem proti.
<SPEAKER ID="469" NAME="Andreas Mölzer" LANGUAGE="DE">
Po ozbrojenom konflikte s Ruskom v roku 2008 Gruzínsko čelí množstvu finančných problémov a vplyvu globálnej finančnej krízy. Ešte v januári tohto roku EÚ schválila balík pomoci pre Gruzínsko vo výške 46 miliónov EUR, z ktorých 23 miliónov sa vyplatí vo forme pôžičky a ďalších 23 miliónov vo forme grantu pre túto krajinu. Suma 46 miliónov EUR tvorí súčasť balíka finančnej pomoci EÚ v objeme okolo 500 miliónov EUR, ktorý EÚ schválila ešte v októbri 2008. Táto druhá tranža makrofinančnej pomoci EÚ - prvá sa uskutočnila už v rokoch 2009 a 2010 - má Gruzínsku pomôcť splniť podmienku vonkajšieho financovania a riadi sa prísnymi podmienkami. Počiatočné náznaky úspechu už možno pozorovať na základe skutočnosti, že reálny HDP vzrástol v roku 2010 o 6,3 %, čo poskytuje dôkaz oživenia hospodárstva.
<P>
Treba však povedať, že máme informácie, že sa finančné prostriedky nevyužívajú dostatočne efektívne. Z hľadiska rozpočtovej situácie väčšiny členských štátov EÚ je to neprijateľné. Hoci v podstate podporujem finančnú pomoc, v dôsledku toho som sa pri záverečnom hlasovaní zdržal hlasovania.
<SPEAKER ID="470" NAME="RadvilMorkūnaitė-Mikulėnien" LANGUAGE="LT">
Vítam rozhodnutie Európskeho parlamentu schváliť návrh Komisie na vyčlenenie ďalších 46 miliónov EUR makrofinančnej pomoci Gruzínsku. Je to výrazná podpora krajine vernej európskej integrácii, ktorá pomôže zmierniť dva záporné vplyvy na gruzínske hospodárstvo - vplyv vojenského konfliktu s Ruskom a globálnej hospodárskej a finančnej krízy. Aby sa zvýšila dlhodobá životaschopnosť tejto pomoci, Komisia musí aktívne pomáhať zaisťovať cielené čerpanie predovšetkým prostredníctvom opatrení na podporu hospodárskej a finančnej integrácie do EÚ, aby tak prispela k rýchlemu uzatvoreniu rozsiahlej a komplexnej dohody o voľnom obchode medzi EÚ a Gruzínskom.
<P>
Dialóg o vízach je ďalším opatrením, ktoré by malo jasný stabilizačný účinok a ktoré by tiež podporilo reformy. Dohody o zjednodušení vízového režimu a readmisii medzi EÚ a Gruzínskom nadobudli platnosť 1. marca 2011 a predstavujú vítaný prvý krok. Verím, že Komisia čoskoro predstaví hodnotenie vykonávania týchto dohôd, aby na budúcom stretnutí Rady pre spoluprácu medzi EÚ a Gruzínskom bolo možné začať diskusie o smerovaní ďalšej spolupráce v otázkach víz.
<SPEAKER ID="470" NAME="Maria do Céu Patrão Neves" LANGUAGE="PT">
Táto makrofinančná pomoc Európskej únie má prispieť k pokrytiu potrieb vonkajšieho financovania Gruzínska identifikovaných v spolupráci s Medzinárodným menovým fondom (MMF) v kontexte pohotovostného úveru MMF vo výške 1,17 miliardy USD, ktorý sa využíva od októbra 2008. Polovica navrhovanej pomoci bude poskytnutá vo forme grantov a druhá polovica vo forme úverov. Ďalšia makrofinančná pomoc by mala Gruzínsku pomôcť poradiť si s hospodárskymi dôsledkami konfliktu s Ruskom a svetovou krízou a podporiť aj vládny program reformy hospodárstva. Hlasovala som za túto správu, pretože súhlasím s touto finančnou pomocou a aj s potrebou - napriek kontroverznosti finančnej pomoci - zaručenia modelu dohľadu nad realizáciou tejto pomoci, ktorý Parlamentu a ďalším inštitúciám umožní zistiť, ako sa tieto finančné prostriedky využívajú.
<SPEAKER ID="470" NAME="Paulo Rangel" LANGUAGE="PT">
Hlasoval som za poskytnutie ďalších 46 miliónov EUR makrofinančnej pomoci Gruzínsku, pretože to považujem za potrebné, aby sme krajine pomohli prekonať sociálne a hospodárske problémy, ktoré sú dôsledkom konfliktu s Ruskom.
<SPEAKER ID="471" NAME="Raül Romeva i Rueda" AFFILIATION="Verts/ALE">
písomne. - V súlade s naším hlasovaním o makrofinančnej pomoci v minulom volebnom období odznel návrh, aby sme sa v tomto prípade zdržali hlasovania, pretože si nemyslíme, že makrofinančná pomoc je veľmi užitočná, pokiaľ sa spája s akýmkoľvek programom, ktorý v konkrétnych krajinách riadi Medzinárodný menový fond (MMF). Skutočne neexistuje žiadna osobitná stratégia financovania EÚ okrem bežného makroekonomického reformného programu MMF. Na druhej strane si uvedomujeme, že Gruzínsko má finančné potreby a že EÚ má v tejto oblasti určitú zodpovednosť. Skupina zelených/Európska slobodná aliancia napokon hlasovala za.
<SPEAKER ID="472" NAME="Licia Ronzulli" LANGUAGE="IT">
Prijatie dnešnej správy nasleduje po pozícii prijatej v prvom čítaní a potvrdzuje hľadisko vyjadrené Komisiou. Text, o ktorom sme hlasovali, žiada Komisiu, aby predložila nový návrh, pokiaľ ho zamýšľa výrazne zmeniť alebo nahradiť novým textom.
<SPEAKER ID="472" NAME="Niki Tzavela" LANGUAGE="EL">
Ďalšia makrofinančná pomoc pomôže Gruzínsku poradiť si s globálnou krízou podporou vládneho reformného programu. V skutočnosti zmierni problémy krátkodobého financovania, ktorým čelí gruzínske hospodárstvo. Vzhľadom na to, že táto finančná pomoc je jednorazová pomoc obmedzeného trvania, hlasovala som za návrh rozhodnutia Európskeho parlamentu a Rady o poskytnutí ďalšej makrofinančnej pomoci Gruzínsku.
